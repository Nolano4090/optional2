5敕〈突厥〉酋長子弟事東宮。 酋，慈由翻。長，知兩翻。 西臺舍人〈徐齊耼〉上疏， 耼，他酣翻。上，時掌翻。 以爲：“皇太子當引文學端良之士置左右，豈可使戎狄醜類入侍軒闥。”又奏：“〈齊獻公〉卽陛下外祖，雖子孫有犯，豈應上延祖禰！今〈周忠孝公〉廟甚修，而〈齊獻公〉廟毁廢， 〈齊獻公〉，〈文德皇后〉父〈長孫晟〉也。〈周忠孝公〉，皇后父〈武士彠〉也。禰，乃禮翻。 不審陛下何以垂示海內，彰孝理之風！” 孝理卽孝治，避上名，改“治”爲“理”。 上皆從之。〈齊耼〉，充容之弟也。 〈齊耼〉姊入宮爲充容，列於九嬪。	1
18十二月，〈潁昌康公〉〈何卲〉薨。	1
野径东风起，山扉度日开。晴光拆红萼，流水长青苔。逋客殊未去，芳时已再来。非关恋春草，自是欲裴回。	0
33丁巳，以戶部尙書〈蕭復〉爲吏部尙書，吏部郞中〈劉從一〉爲刑部侍郞，翰林學士〈姜公輔〉爲諫議大夫，並同平章事。	1
宴游寝食渐无味，杯酒管弦徒绕身。宾客欢娱僮仆饱，始知官职为它人。	0
谬入金门侍玉除，烦君问我意何如。蟠木讵堪明主用，笼禽徒与故人疏。苑花似雪同随辇，宫月如眉伴直庐。浅薄求贤思自代，嵇康莫寄绝交书。	0
闲来对镜自思量，年貌衰残分所当。白发万茎何所怪，丹砂一粒不曾尝。眼昏久被书料理，肺渴多因酒损伤。今日逢师虽已晚，枕中治老有何方。	0
江绕黄陵春庙闲，娇莺独语关关。满庭重叠绿苔斑。阴云无事，四散自归山。箫鼓声稀香烬冷，月娥敛尽弯环。风流皆道胜人间。须知狂客，判死为红颜。	0
凡十三部將四十萬衆　《漢書》《匈奴傳》作“十二部將三十萬衆”。	1
家著累仁，门昭积善。瑶篚既列，金县式展。	0
昔时陪二贤，缨冕会神仙。一去驰江海，相逢共播迁。无因千里驾，忽睹四愁篇。览讽欢何已，欢终徒怆然。	0
素丝带金地，窗间掬飞尘。偷得凤凰钗，门前乞行人。	0
建礼含香处，重城待漏臣。徐闻传凤诏，晓唱辨鸡人。银箭残将尽，铜壶漏更新。催筹当午夜，移刻及三辰。杳杳从天远，泠泠出禁频。直疑残漏曙，肃肃对钩陈。	0
癸丑，〈默啜〉寇〈飛狐〉， 〈漢〉〈代郡〉〈廣昌縣〉有〈飛狐口〉，〈隋〉改〈廣昌〉爲〈飛狐縣〉，屬〈易州〉，〈唐〉屬〈蔚州〉。 乙卯，陷〈定州〉，殺刺史〈孫彥高〉及吏民數千人。 《考異》曰：《朝野僉載》曰：“文昌左丞〈孫彥高〉，無他識用，性惟頑愚，出爲〈定州〉刺史。歲餘，〈默啜〉賊至，圍其郛郭，〈彥高〉卻鎖宅門，不敢詣聽事，文案須徵發者，於小牕內接入通判。仍簡郭下精健，自援其家。賊旣乘城，四面並入，〈彥高〉乃謂奴曰：‘牢關門戶，莫與鑰匙。’其愚怯也皆此類。俄而陷沒，刺史之宅先殲焉。”又曰：“〈彥高〉被〈突厥〉圍城數重，〈彥高〉乃入匱中藏，令奴曰：‘牢掌鑰匙，賊來索，愼勿與。’”恐不至此，今不取。	1
朝議多與〈謨〉同。 朝，直遙翻。 乃詔〈亮〉不聽移鎭。	1
千重密叶侵阶绿，万朵闲花向日红。	0
〈楚王〉〈延壽〉 〈景帝〉立〈平陸侯〉〈禮〉爲〈楚王〉，奉〈元王〉後，傳子〈道〉，孫〈注〉，曾孫〈純〉；〈延壽〉，〈純〉之子也。 以〈廣陵王〉〈胥〉，〈武帝〉子，天下有變，必得立，陰附助之，爲其後 【〈嚴〉：“後”改“后”。】 母弟〈趙何齊〉取〈廣陵王〉女爲妻，因使〈何齊〉奉書遺〈廣陵王〉曰：“願長耳目， 〈師古〉曰：言常伺聽，勿失幾也。取，讀曰娶。遺，于季翻。長，如字。 毋後人有天下！” 〈師古〉曰：方爭天下，勿使在人後。後，戶覯翻。 〈何齊〉父〈長年〉上書吿之，事下有司考驗，辭服。 下，遐嫁翻。 冬，十一月，〈延壽〉自殺。〈胥〉勿治。	1
万里发辽阳，处处问家乡。回车不淹辙，雨雪满衣裳。行见日月疾，坐思道路长。但令不征戍，暗镜生重光。	0
5秋，七月，螟。	1
〈燕〉主〈垂〉自〈黎陽〉還〈中山〉。	1
預爲調（官）〔棺〕斂具　從〈南監〉本﹑〈龍谿〉本﹑〈學海堂〉本﹑《漢書》《趙廣漢傳》改。	1
24戊申，羣臣上尊號曰〈聖明神武廣道法天文德恭孝皇帝〉，大赦。在〈京〉及諸道將士各等第   優給。時一月之間再行優給， 乙酉至戊申，二十四日耳。 由是用度益窘。 〈明宗〉之優給，懲〈莊宗〉之過也。給之愈濫，士心愈驕，由是有“到〈鳳翔〉更請一分”之事。窘，巨隕翻。	1
8壬辰，以〈朱友裕〉爲〈鎭國〉節度使。 《考異》曰：《實錄》：“壬辰，以〈興德府〉復爲〈華州〉，賜名〈感化軍〉，以〈友裕〉爲節度使。”按《編遺錄》，〈天祐〉三年，閏十二月乙丑敕，“〈鎭國〉之號，〈興德〉之名，並宜停。”〈薛居正〉《五代史》《地理志》：“〈華州〉，〈梁〉爲〈感化軍〉。”《梁功臣傳》：“〈天復〉三年，〈友裕〉權知〈鎭國軍〉留後。”今從《實錄》。	1
7甲戌，〈魏〉大赦。	1
月暗竹亭幽，萤光拂席流。还思故园夜，更度一年秋。自惬观书兴，何惭秉烛游。府中徒冉冉，明发好归休。	0
11壬子，加〈陳敬瑄〉同平章事。甲寅，〈敬瑄〉奏遣左黃頭軍使〈李鋋〉將兵擊〈黃巢〉。 〈西川〉黃頭軍，〈崔安潛〉所置也，事始見上卷〈乾符〉六年。鋋，時延翻。	1
玄云溶溶兮，垂雨濛濛；类我圣泽兮，涵濡不穷。玄云漠漠兮，含映逾光；类我圣德兮，溥被无方。	0
〈角城〉戍主舉城降〈魏〉； 〈角城〉註見下年。降，戶江翻。 秋，八月，丁酉，〈魏〉遣〈徐州〉刺史〈梁郡王〉〈嘉〉迎之。又遣平南將軍〈郞大檀〉等三將出〈朐城〉， 〈魏收〉《志》：〈琅邪〉〈朐縣〉有〈朐城〉。朐，音劬。 將軍〈白吐頭〉等二將出〈海西〉， 〈海西〉，卽〈漢〉〈海西縣〉地也。〈宋明帝〉失〈淮〉北，僑立〈靑州〉於〈贛楡縣〉。〈泰始〉七年，割〈贛楡〉置〈鬱縣〉，立〈海西郡〉，〈齊明帝〉以爲〈東海郡〉，〈東魏〉〈武定〉七年，改〈海西郡〉；又分〈襄賁〉置〈海西縣〉。 將軍〈元泰〉等二將出〈連口〉， 〈連口〉，〈漣水〉入〈淮〉之口也，時在〈襄賁縣〉界。〈隋〉改〈襄賁縣〉爲〈漣水縣〉。〈杜佑〉曰：〈楚州〉〈漣水縣〉有〈連口渡〉。〈應劭〉曰；賁，音肥。 將軍〈封延〉等三將出〈角城〉，鎮南將軍〈賀羅〉出〈下蔡〉， 據〈班〉《志》，〈下蔡〉，〈春秋〉之〈州來國〉也，爲〈楚〉所滅。後〈吳〉取之，至〈夫差〉，遷〈蔡昭侯〉于此。後四世〈侯齊〉竟爲〈楚〉所滅，故曰〈下蔡〉。〈漢〉爲縣，屬〈沛郡〉，後省。〈東魏〉〈武定〉六年，以〈梁黃城戍〉爲〈下蔡郡〉，〈隋〉爲縣，屬〈汝陰郡〉。以下〈垣崇祖〉徙〈下蔡戍〉考之，則此戍置於〈淮水〉之西。〈五代〉時，〈周世宗〉徙〈壽春〉治〈下蔡〉，卽其地。 同入寇。	1
旌旗坐镇蜀江雄，帝命重开旧閤崇。褒贬唐书天历上，捧持尧日庆云中。孤情迥出鸾皇远，健思潜搜海岳空。长得萧何为国相，自西流水尽朝宗。	0
〈吳〉主長女〈魯班〉適左護軍〈全琮〉，少女〈小虎〉適驃騎將軍〈朱據〉。 二女，〈步夫人〉所生也。 〈全公主〉與   太子母〈王夫人〉有𨻶，〈吳〉主欲立〈王夫人〉爲后，公主阻之；恐太子立怨己，心不自安，數譖毀太子。〈吳〉主寢疾，遣太子禱於〈長沙桓王廟〉， 〈孫策〉追諡〈長沙桓王〉。〈杜佑〉曰：〈孫權〉都〈建業〉，立兄〈長沙桓王廟〉於〈朱雀橋〉南。 太子妃叔父〈張休〉居近廟，邀太子過所居。〈全公主〉使人覘視， 近，其靳翻。過，工禾翻。覘，丑廉翻，窺也。 因言“太子不在廟中，專就妃家計議”，又言“〈王夫人〉見上寢疾，有喜色”，〈吳〉主由是發怒；夫人以憂死，太子寵益衰。	1
初，〈葛榮〉部衆流入〈幷〉﹑〈肆〉者二十餘萬，爲〈契胡〉凌暴， 〈契胡〉，〈爾朱〉之種人也。契，欺訖翻。 皆不聊生，大小二十六反，誅夷者半，猶謀亂不止。〈兆〉患之，問計於〈歡〉，〈歡〉曰：“六鎭反殘，不可盡殺， 自〈破六韓拔陵〉﹑〈杜洛周〉之敗，其衆盡歸〈葛榮〉，皆六鎭人也。 宜選王腹心使統之，有犯者罪其帥， 帥，所類翻。 則所罪者寡矣。”〈兆〉曰：“善！誰可使者？”〈賀拔允〉時在坐， 坐，徂臥翻。 請使〈歡〉領之。〈歡〉拳毆其口，折一齒，曰：“平生天柱時，奴輩伏處分如鷹犬。 毆，烏口翻。〈歡〉自謂也，詭爲遜辭，使〈兆〉不疑己。折，而設翻。處，昌呂翻。分，扶問翻；下同。 今日天下事取捨在王，而〈阿鞠泥〉敢僭易妄言，請殺之！” 〈賀拔允〉，字〈阿鞠泥〉。易，以豉翻。 〈兆〉以〈歡〉爲誠，遂以其衆委焉。〈歡〉以〈兆〉醉，恐醒而悔之，遂出，宣言：“受委統州鎭兵， 〈魏〉改六鎭爲州，〈葛榮〉部衆皆六鎭人，故曰州鎭兵。 可集〈汾〉東受號令。”乃建牙〈陽曲川〉， 《水經註》：〈汾水〉自〈汾陽縣〉南流，逕〈陽曲〉城西。〈陽曲〉在〈秀容〉之南。《地形志》：〈陽曲縣〉，〈二漢〉屬〈太原郡〉，〈後魏〉〈永安〉中，置〈永安郡〉，〈陽曲縣〉屬焉。〈宋白〉曰：〈唐〉〈忻州〉〈秀容〉﹑〈定襄〉二縣，皆〈漢〉〈陽曲縣〉地。〈河〉千里一曲，縣當其陽，故曰〈陽曲〉。〈後漢〉末，移〈陽曲縣〉於〈幷州〉〈太原縣〉界，於舊〈陽曲縣〉置〈定襄縣〉，又分置〈九原縣〉屬〈新興郡〉。〈後魏〉以〈九原縣〉爲〈平冠縣〉，〈隋〉爲〈秀容縣〉。 陳部分。軍士素惡〈兆〉而樂屬〈歡〉， 分，扶問翻。惡，烏故翻。樂，音洛。 莫不皆至。	1
先是〈河朔〉諸鎭有自立者， 先，悉薦翻。 朝廷必先有弔祭使，次册贈使﹑宣慰使繼往商度軍情。 度，徒洛翻。 必不可與節，則別除一官；俟軍中不聽出，然後始用兵。故常及半歲，軍中得繕完爲備。至是，宰相亦欲且遣使開諭，上卽命下詔討之。 《考異》曰：《獻替記》曰：“五月十一日，〈德裕〉疾病，先請假在宅。〈李〉相〈紳〉其日亦請假。〈李〉相〈讓夷〉獨對，上便決攻討之意。〈李〉相歸〈中書〉後，錄聖意四紙，令〈德裕〉草制。至薄晚封進，明日遂降麻處分。”《舊本紀》，九月下制討〈稹〉。今從《實錄》。 〈王元逵〉受詔之日，出師屯〈趙州〉。 《九域志》：〈鎭州〉南至〈趙州〉九十五里。	1
〈信〉募生得〈廣武君〉者予千金。有縛致麾下者，〈信〉解其縛，東鄕坐，師事之。 予，讀曰與。鄕，讀曰嚮。 問曰：“僕欲北伐〈燕〉，東伐〈齊〉，何若而有功？” 何若，猶言何如也。 〈廣武君〉辭謝曰：“臣，敗   亡之虜，何足以權大事乎！” 權，所以稱物，見其輕重也。〈左車〉蓋謂兵者國之大事，如己者敗亡之餘，不足以審處其輕重。 〈信〉曰：“僕聞之：〈百里奚〉居〈虞〉而〈虞〉亡，在〈秦〉而〈秦〉霸； 〈百里奚〉，〈虞〉之大夫，〈虞〉公不能用以亡；〈秦穆公〉信而用之，遂霸〈西戎〉。 非愚於〈虞〉而智於〈秦〉也，用與不用，聽與不聽也。誠令〈成安君〉聽足下計，若〈信〉者亦已爲禽矣；以不用足下，故〈信〉得侍耳。 言得侍左右以求敎。 今僕委心歸計，願足下勿辭！”〈廣武君〉曰：“今將軍涉〈西河〉，虜〈魏王〉，禽〈夏說〉；東下〈井陘〉，不終朝而破〈趙〉二十萬衆，誅〈成安君〉；名聞海內，威震天下，農夫莫不輟耕釋耒，褕衣甘食， 褕，音瑜；靡也。此言當時之人，畏〈信〉之威聲，不能自保其生業，皆輟耕﹑釋耒，褕靡其衣，甘毳其食，以苟生於旦夕，不復爲久遠計。 傾耳以待命者，此將軍之所長也。然而衆勞卒罷， 罷，讀曰疲。 其實難用。今將軍欲舉倦敝之兵頓之〈燕〉堅城之下，欲戰不得，攻之不拔，情見勢屈； 兵，詭道也，乘勢以爲用者也。見，顯露也。屈，盡也。吾之情見則敵知所備，勢屈則敵得乘吾之敝矣。見，賢遍翻。屈，其勿翻。 曠日持久，糧食單竭。 單，與殫同，盡也。 〈燕〉旣不服，〈齊〉必距境以自強。〈燕〉﹑〈齊〉相持而不下，則〈劉〉﹑〈項〉之權未有所分也，此將軍所短也。善用兵者，不以短擊長而以長擊短。”〈韓信〉曰：“然則何由？” 由，從也，言當從何計也。 〈廣武君〉對曰：“方今爲將軍計，莫如按甲休兵，鎭撫〈趙〉民，百里之內，牛酒日至，以饗士大夫；北首〈燕〉路， 首，式救翻；頭之所向曰首。 而後遣辨士奉咫尺之書， 〈師古〉曰：八寸曰咫。咫尺者，言其簡牘或長咫，或長尺，喩輕率也。 暴其所長於〈燕〉， 暴，顯也，示也，露也。 〈燕〉必不敢不聽從。〈燕〉已從而東臨〈齊〉，雖有智者，亦不知爲   〈齊〉計矣。如是，則天下事皆可圖也。兵固有先聲而後實者，此之謂也。”〈韓信〉曰：“善！”從其策，發使使〈燕〉，〈燕〉從風而靡；遣使報〈漢〉，且請以〈張耳〉王〈趙〉，〈漢〉王許之。〈楚〉數使奇兵渡〈河〉擊趙， 數，所角翻。 〈張耳〉﹑〈韓信〉往來救〈趙〉，因行定〈趙〉城邑，發兵詣〈漢〉。	1
兵待皇威振，人随国步安。万方休望幸，封岳始鸣銮。	0
景福元年（壬子﹑八九二）	1
饬装侵晓月，奔策候残星。危阁寻丹障，回梁属翠屏。云间迷树影，雾里失峰形。复此凉飙至，空山飞夜萤。	0
谁唱关西曲，寂寞夜景深。一声长在耳，万恨重经心。调古清风起，曲终凉月沉。却应筵上客，未必是知音。	0
〈蜀王〉會將佐議稱帝，皆曰：“大王雖忠於〈唐〉，〈唐〉已亡矣，此所謂‘天與不取’者也！”〈馮涓〉獨獻議請以〈蜀王〉稱制，曰：“朝興則未爽稱臣， 朝，直遙翻。爽，乖也。言若〈唐朝〉復興，則爲臣之節未乖也。 賊在則不同爲惡。”王不從，〈涓〉杜門不出。 〈馮涓〉，〈馮宿〉之孫，於〈唐室〉旣亡之後，義存故主，視〈韋莊〉﹑〈張格〉輩有間矣。 王用安撫副使﹑掌書記〈韋莊〉之謀，帥吏民哭三日； 帥，讀曰率。 己亥，卽皇帝位， 〈王建〉字〈光圖〉，〈許州〉〈舞陽〉人。《考異》曰：《莊宗列傳》：“〈太祖〉厭代，〈建〉自帝於〈成都〉，年號〈武成〉。”〈薛〉《史》﹑《唐餘錄》：“〈天祐〉五年九月，〈建〉自帝於〈成都〉，年號〈武成〉。”《九國志》：“此年七月卽皇帝位，明年改元。”〈宋庠〉《紀年通譜》：“〈天祐〉四年秋稱帝，次年改元。”〈歐陽〉《史》﹑《十國紀年》：“〈天復〉七年九月卽位，明年改元。”今從之。 國號〈大蜀〉。辛丑，以前〈東川〉節度使兼侍中〈王宗佶〉爲中書令，〈韋莊〉爲左散騎常侍﹑判中書門下事，〈閬州〉防禦使〈唐道襲〉爲內樞密使。〈莊〉，〈見素〉之孫也。 〈韋見素〉，〈天寶〉之末爲相。	1
羊公名渐远，唯有岘山碑。近日称难继，曹王任马彝。椒兰俱下世，城郭到今时。汉水清如玉，流来本为谁。	0
二年（丁亥﹑三二七）	1
6有老父投書於〈敦煌〉東門， 敦，徒門翻。 求之，不獲。書曰：“〈涼王〉三十年若七年。”〈河西王〉〈牧犍〉以問奉常〈張愼〉，對曰：“昔〈虢〉之將亡，神降于〈莘〉。 《左傳》：〈莊公〉三十二年，有神降于〈莘〉。〈虢公〉使祝〈應〉﹑宗〈區〉﹑史〈嚚〉享焉。神賜之土田。史〈嚚〉曰：“〈虢〉其亡乎！吾聞之：‘國將興，聽於民；將亡，聽於神。’神，聰明正直而壹者也，依人而行。〈虢〉多涼德，其何土之能得！”後七年，〈晉〉滅〈虢〉。犍，居言翻。虢，古百翻。 願陛下崇德脩政，以享三十年之祚；若盤于遊田，荒于酒色，臣恐七年將有大變。”〈牧犍〉不悅。 史言〈涼〉之將亡。	1
14壬午，中護軍〈王華〉卒。	1
11是歲，〈琅邪〉太守〈朱博〉爲〈左馮翊〉。〈博〉治郡，常令屬縣各用其豪桀以爲大吏，文﹑武從宜。 〈師古〉曰：各因其材而任之。治，直之翻。 縣有劇賊及他非常，〈博〉輒移書以詭責之，其盡力有效，必加厚賞；懷詐不稱，誅罰輒行。 〈師古〉曰：稱，副也。稱，尺證翻。 以是豪強懾服，事無不集。 懾，之涉翻。	1
時人皆疑寶符〈同秀〉所爲。間一歲，〈淸河〉人〈崔以淸〉復言：“見〈玄元皇帝〉於〈天津橋〉北，云藏符在〈武城〉〈紫微山〉，” 〈武城〉，卽〈漢〉之〈東武城縣〉，與〈淸河縣〉皆屬〈淸河郡〉。 敕使往求，亦得之。〈東都〉留守〈王倕〉知   其詐，按問，果首服。 使，疏吏翻。守，式又翻；下太守同。倕，音垂。首，式又翻。 奏之。上亦不深罪，流之而已。	1
二千餘級　《後漢書》《齊武王縯列傳》作“三千餘級”。	1
癸未，〈頡利可汗〉進至〈渭水〉〈便橋〉之北， 自〈長安〉出〈咸陽〉，過〈渭水〉〈便橋〉。 遣其腹心〈執失思力〉入見，以觀虛實。 見，賢遍翻。 〈思力〉盛稱“〈頡利〉與〈突利〉二可汗將兵百萬，今至矣。” 頡，奚結翻。可，從刊入聲。汗，音寒。將，卽亮翻。 上讓之曰：“吾與汝可汗面結和親，贈遺金帛，前後無算。 言不可算計其數也。遺，于季翻。 汝可汗自負盟約，引兵深入，於我無愧！汝雖戎狄，亦有人心，何得全忘大恩，自誇強盛！我今先斬汝矣！”〈思力〉懼而請命。 請貸其死命也。 〈蕭瑀〉﹑〈封德彝〉請禮遣之。上曰：“我今遣還，虜謂我畏之，愈肆憑陵。” 瑀，音禹。還，從宣翻，又音如字。 乃囚〈思力〉於門下省。	1
29丁卯，〈荆南〉節度使〈趙匡明〉帥衆二萬，棄城奔〈成都〉。 〈天復〉三年，〈趙匡凝〉遣〈匡明〉據有〈荆南〉。〈匡凝〉旣敗，   〈匡明〉亦走。 戊辰，〈朱全忠〉以〈楊師厚〉爲〈山南東道〉留後，引兵擊〈江陵〉； 〈荆南〉軍府治〈江陵〉。 至〈樂鄕〉， 《九域志》，〈江陵府〉〈長林縣〉有〈樂鄕鎭〉。 〈荆南〉牙將〈王建武〉遣使迎降。〈全忠〉以都將〈賀瓌〉爲〈荆南〉留後。 降，戶江翻。瓌，古回翻。 〈全忠〉尋表〈師厚〉爲〈山南東道〉節度使。	1
〈史炤〉《釋文》曰：橋，音矯。（〈海陵〉本同。）余按《史記》諸家註並無音，當讀如字。	1
棘寺官初罢，梁园静掩扉。春深颜子巷，花映老莱衣。谈史曾无滞，攻书已造微。即膺新宠命，称庆向庭闱。	0
〈李絳〉奏〈振武〉﹑〈天德〉左右良田可萬頃，請擇能吏開置營田，可以省費足食，上從之。〈絳〉命度支使〈盧坦〉經度用度， 度支﹑經度，皆徒洛翻。 四年之間，開田四千八百頃，收穀四千餘萬斛， “千”，當作“十”。 歲省度支錢二十餘萬緡，邊防賴之。	1
〈夏〉主好自矜大， 好，呼到翻。 名其四門：東曰〈招魏〉，南曰〈朝宋〉，西曰〈服涼〉，北曰〈平朔〉。 朝，直遙翻。	1
1春，二月，〈熙州〉人〈李英林〉反。 《隋志》：〈同安郡〉，〈梁〉置〈豫州〉，後改〈晉州〉，〈後齊〉改〈江州〉，〈陳〉復曰〈晉州〉，〈開皇〉初曰〈熙州〉，因〈晉〉〈熙郡〉名州也。 三月，辛卯，以〈揚州〉總管司馬〈河內〉〈張衡〉爲行軍總管， 〈隋〉制，總管府置長史﹑司馬。〈河內郡〉置〈懷州〉。 帥步騎五萬討平之。 帥，讀曰率。騎，奇寄翻。	1
關內侯〈敦煌〉〈索靖〉，知天下將亂， 敦，徒門翻。索，蘇各翻。 指〈洛陽〉宮門銅駝歎曰：“會見汝在荆棘中耳！” 銅駝，〈魏明帝〉〈景初〉元年自〈長安〉徙之〈洛陽〉。	1
墙墙不断接宫城，金榜皆书殿院名。万转千回相隔处，各调弦管对闻声。	0
东园垂柳径，西堰落花津。物色连三月，风光绝四邻。鸟飞村觉曙，鱼戏水知春。初晴山院里，何处染嚣尘。	0
臣〈光〉曰：天下有道，君子揚于王庭以正小人之罪，而莫敢不服。天下無道，君子囊括不言以避小人之禍，而猶或不免。 《坤》之六四，居近五之位而無相得之義，乃上下閉隔之時，羣陰旣盛，故當括囊以避禍。《夬》以五陽決一陰，小人衰微，君子道盛，故可揚于王庭以聲小人之罪。 黨人生昏亂之世，不在其位，四海橫流，而欲以口舌救之，臧否人物， 橫，戶孟翻。否，音鄙。 激濁揚淸，撩虺蛇之頭， 撩，連條翻。 蹺 【〈章〉：乙十六行本“蹺”作“踐”；乙十一行本同；〈孔〉本同；〈退齋〉校同；〈熊〉校同。】 虎狼之尾，以至身被淫刑， 被，皮義翻。 禍及朋友，士類殲滅而國隨以亡，不亦悲乎！ 殲，息廉翻。 夫唯〈郭泰〉旣明且哲，以保其身， 以〈尹吉甫〉美〈仲山甫〉者美〈郭泰〉。 〈申屠蟠〉見幾而作，不俟終日， 謂〈申屠蟠〉得《豫》之六二。幾，居希翻。 卓乎其不可及已！	1
兰汀橘岛映亭台，不是经心即手栽。满阁白云随雨去，一池寒月逐潮来。小松出屋和巢长，新径通村避笋开。柳絮风前欹枕卧，荷花香里棹舟回。园中认叶封林草，檐下攀枝落野梅。莫恣高情求逸思，须防急诏用长材。若因萤火终残卷，便把渔歌送几杯。多谢郢中贤太守，常时谈笑许追陪。	0
1春，正月，〈西川〉將〈王宗夔〉攻拔〈龍州〉，殺刺史〈田昉〉。 此時〈龍州〉當屬〈李茂貞〉。昉，方往翻。	1
〈突厥〉旣亡，〈營州〉都督〈薛萬淑〉遣〈契丹〉酋長〈貪沒折〉說諭東北諸夷，〈奚〉﹑〈霫〉﹑〈室韋〉等十餘部皆內附。 說，輸芮翻；下同。霫，先立翻。 〈萬淑〉，〈萬均〉之兄也。	1
景物诗人见即誇，岂怜高韵说红茶。牡丹枉用三春力，开得方知不是花。	0
38丁亥，〈杜伏威〉入朝，延升御榻，拜太子太保，仍兼行臺尙書令，留〈長安〉，位在〈齊王〉〈元吉〉上，以寵異之。以〈闞稜〉爲左領軍將軍。 〈漢〉〈建安〉中，〈魏武〉爲丞相，始置中領軍，〈北齊〉置領軍府，〈煬帝〉改爲禦衞，〈唐〉改爲領軍衞。	1
〈建〉至〈鹿頭關〉，〈西川〉參謀〈李乂〉謂〈敬瑄〉曰：“〈王建〉，虎也，柰何延之入室？彼安肯爲公下乎！”〈敬瑄〉悔，亟遣人止之，且增脩守備。〈建〉怒，破關而進，敗〈漢州〉刺史〈張頊〉於〈綿竹〉， 〈綿竹〉，〈漢〉縣，〈江左〉置〈晉熙郡〉，〈隋〉廢郡爲〈李水縣〉，〈大業〉三年，改曰〈綿竹〉，〈唐〉屬〈漢州〉。《九域志》：在州東北九十三里。敗，補邁翻；下同。 遂拔〈漢州〉，進軍〈學射山〉，又敗〈西川〉將〈句惟立〉於〈蠶此〉， 《九域志》：〈成都府〉〈成都縣〉有〈蠶此鎭〉。句，古侯翻，又古候翻。 又拔〈德陽〉。〈敬瑄〉遣使讓之，對曰：“十軍阿父召我來，及門而拒之，重爲〈顧公〉所疑， 重，直   用翻。 進退無歸矣。”〈田令孜〉登樓慰諭之，〈建〉與諸將於〈淸遠橋〉上髡髮羅拜， 〈成都〉南門樓，卽〈大玄樓〉也，樓前有〈淸遠橋〉。 曰：“今旣無歸，且辭阿父作賊矣！”〈顧彥朗〉以其弟〈彥暉〉爲〈漢州〉刺史，發兵助〈建〉，急攻〈成都〉， 《考異》曰：始，〈建〉宿衞之時，嘗領〈壁州〉刺史，〈光啓〉二年四月，已出爲〈利州〉刺史，而《舊紀》﹑〈薛居正〉《五代史》﹑《實錄》﹑《新紀》皆云以〈壁州〉刺史攻〈成都〉，誤也。〈張𩇕〉《耆舊傳》曰：“〈光啓〉四年戊申，十月十日，〈田軍容〉除〈西川〉監軍使，此月到。十一月一日，〈僖宗皇帝〉晏駕，〈昭宗〉卽位，改〈文德〉元年。〈文德〉二年己酉，太師有除未下。聞朝廷降使，三軍百姓僧道詣驛，就使車訴論二十年鐵券。有一人驛亭截耳，時有微雨，臥蹍於泥。天使視之無言，良久曰：‘不必不必，’索馬揮鞭便發。太師軍容專差親信於人衆中，探使有何言。旣聞，二人神色俱喪，乃理兵講武，更創置三都，黃頭都以親密者管之，諸軍頻閱隊。十月，探知朝廷除〈韋相公〉授〈西川〉節度使，已宣麻。軍容甚有懼色，乃以書召〈閬州〉〈王司徒〉，計其過〈綿州〉，卽出兵拒之，令其怒，怒必攻諸州，所在發兵交戰。此是軍容計，恐〈韋相公〉來交代，以兵隔之，言〈王司徒〉來侵我，我所舉兵，蓋與〈王氏〉相敵，欲遮其反名。十二月二十日，驅人上城，一更，出兵數千人，排於城外北面堤上。二十一日，〈王司徒〉大軍已至城下，於城北街去來鬭數合。巳時，〈川〉軍被一時築過橋，堤上排者大走，並收入城。至暮，〈王司徒〉收軍，宿〈七里亭〉。二十二日早，又進軍逼城，至午又退，止〈七里亭〉。二十三日早，引軍入〈新繁〉﹑〈濛陽〉諸縣界，城內出軍，日有相持。此年十一月，改元〈龍紀〉元年己酉。二月二十五日，大戰三郊。（“郊”當作“交”。）乃各下數寨相守，所至縣邑，大遭焚燒，戶口逃竄。”《十國紀年》曰：“〈王建〉起兵攻〈成都〉，諸書歲月不同，蓋〈建〉事成之後，其徒以擅舉兵侵盜爲恥，爲之隱惡，襲據〈閬州〉，多言除移，尤諱〈光啓〉末寇〈西川〉攻〈陳敬瑄〉事。或移在〈文德〉年〈韋昭度〉鎭〈蜀〉〈敬瑄〉不受代後，或云朝廷削奪〈敬瑄〉官爵，〈建〉始會〈昭度〉討伐，皆若受命   勤王之師。故〈李昊〉《蜀書》﹑〈毛文錫〉《紀事》﹑〈張𩇕〉《錦里耆舊傳》﹑〈楊堪〉《平蜀德政碑》﹑〈吳融〉《生祠堂碑》﹑〈馮涓〉《大廳壁記》﹑《收復邛州壁記》，皆當是時撰錄，而自相牴牾。〈吳融〉云：歲在作噩之年，相國〈韋公〉奉命伐〈蜀〉。又云：聖上卽位之明年，詔大丞相〈韋公〉鎭〈蜀〉，起兵屬丞相以討不庭。尋拜公〈永平〉節度兼都指揮使。”今按《舊》《僖宗紀》：“〈光啓〉三年，十二月，〈東川〉〈顧彥朗〉﹑〈壁州〉刺史〈王建〉連兵五萬攻〈成都〉，〈陳敬瑄〉告難于朝，詔中使諭之。”《唐年補錄》：“〈光啓〉三年，十二月，以〈西川〉〈陳敬瑄〉﹑〈東川〉〈顧彥朗〉相持，詔〈李茂貞〉移書和解。”與《唐莊宗功臣列傳》﹑《唐烈祖實錄》﹑《五代史》《王建傳》﹑《莊宗實錄》﹑〈范質〉《五代通錄》《王衍傳》所載略同。〈韋昭度〉以〈文德〉元年六月始除〈西川〉節度使，十月至〈成都〉，〈陳敬瑄〉不受代。〈昭度〉表〈敬瑄〉叛，十二月丁亥，除〈昭度〉招討使，〈王建〉〈永平〉節度使。據《長曆》，是年十二月甲子朔，丁亥，二十四日也。〈龍紀〉元年丁酉歲正月，詔命始至〈成都〉。〈吳融〉據〈昭度〉受招討使歲月，故云作噩之年伐〈蜀〉，是歲乃〈昭宗〉卽位之明年，〈韋公〉鎭〈蜀〉在前一年，蓋〈融〉誤以伐〈蜀〉爲鎭〈蜀〉耳。《舊紀》云：“〈文德〉元年六月，以〈韋昭度〉爲〈西川〉節度﹑〈兩川〉招撫制置使。”《新書》《昭宗本紀》：“〈文德〉元年十月，〈陳敬瑄〉反。十二月丁亥，〈韋昭度〉爲招討使。”皆是也。而《舊紀》誤云〈龍紀〉元年正月，除〈昭度〉〈東都〉留守。五月，〈王建〉陷〈成都〉，自稱留後。《新書》《陳敬瑄傳》全用〈張𩇕〉《耆舊傳》，云先除〈昭度〉節度使，然後〈田令孜〉召〈建〉以限朝廷，與《本紀》及《韋昭度傳》自相違戾，最爲差繆。〈張𩇕〉自言年僅八十，追記爲兒童以來平生見聞，爲《耆舊傳》，故其敍事鄙俚倒錯，與《舊史》年月不相符合。今從《五代史》《王建傳》。又《新紀》：“〈文德〉元年六月，〈王建〉陷〈漢州〉，執刺史〈張頊〉。”《實錄》：“〈龍紀〉元年正月，〈建〉破〈鹿頭關〉，〈張頊〉來拒戰，敗之。”按〈光啓〉三年十二月，〈韋昭度〉討〈陳敬瑄〉，以〈漢州〉刺史〈顧彥暉〉爲軍前指揮使，蓋其年冬，〈建〉破〈漢州〉，〈顧彦朗〉卽以〈彥暉〉爲刺史。《新紀》﹑《實錄》皆誤。今從《十國紀年》。 三日不克而退，還屯〈漢州〉。	1
2二月，壬午朔，日有食之。	1
是〔故〕駑蹇之乘　從《漢書》《敘傳》補。	1
先是，〈琳〉使侍中〈袁泌〉﹑ 先，悉薦翻。泌，毗必翻，又兵媚翻。《考異》曰：《北齊書》作“長史〈袁泌〉”。今從《陳書》。 御史中丞〈劉仲威〉侍衞〈永嘉王〉〈莊〉；及敗，左右皆散。〈泌〉以輕舟送〈莊〉達于〈齊〉境，拜辭而還，遂來降； 還，從宣翻，又如字。降，戶江翻；下同。 〈仲威〉奉〈莊〉奔〈齊〉。〈泌〉，〈昂〉之子也。 〈袁昂〉著名節於〈齊〉﹑〈梁〉之間。 〈樊猛〉及其兄〈毅〉帥部曲來降。 自此〈江南〉皆爲〈陳〉有矣。帥，讀曰率。	1
漢其已矣　《三國志》《魏書》《袁涣傳》〈裴松之〉注引《袁宏紀》作“〈漢〉其亡矣”。	1
三秋佳节，罥晴空，凝碎露，茱萸千结。菊蕊和烟轻撚，酒浮金屑。徵云雨，调丝竹，此时难辍。欢极，一片艳歌声揭。黄昏慵别，炷沈烟，熏绣被，翠帷同歇。醉并鸳鸯双枕，煖偎春雪。语丁宁，情委曲，论心正切。夜深，窗透数条斜月。	0
18詔太子監國， 監，古銜翻。 以〈裴炎〉﹑〈劉景先〉﹑〈郭正一〉同東宮平章事。	1
〈契丹〉〈瀛〉﹑〈莫〉﹑〈幽州〉大水，流民入塞散居〈河北〉者數十萬口，〈契丹〉州縣亦不之禁。詔所在賑給存處之， 賑，津忍翻。處，昌呂翻。 中國民先爲所掠，得歸者什五六。	1
屈宋英声今止已，江山继嗣多才子。作者于今尽相似，聚宴王家其乐矣。共赋新诗发宫徵，书于屋壁彰厥美。	0
朱绂临秦望，皇华赴洛桥。文章南渡越，书奏北归朝。树入江云尽，城衔海月遥。秋风将客思，川上晚萧萧。	0
南北与山邻，蓬庵庇一身。繁霜疑有雪，枯草似无人。遂性在耕稼，所交唯贱贫。何言张掾傲，每重德璋亲。	0
8六月，〈鮮卑〉寇〈玄菟〉。	1
〈北漢〉主謂〈李存瓌〉﹑〈張元徽〉曰： 《通鑑》書〈嶺南〉之〈漢〉爲〈南漢〉，〈河東〉之〈漢〉爲〈北漢〉。 “朕以〈高祖〉之業一朝墜地，今日位號，不得已而稱之；顧我是何天子，汝曹是何節度使邪！”由是不建宗廟，祭祀如家人，宰相月俸止百緡，節度使止三十緡， 按〈唐〉世百官俸錢，自〈會昌〉以後，不復增減，三師二百萬，三公百六十萬，侍中百五十萬，中書令﹑兩省侍郞﹑兩僕射﹑東宮三師百四十萬，尙書﹑御史大夫﹑東宮三少百萬，節度使三十萬。至〈梁〉〈開平〉五年，宰臣俸二百千。〈後唐〉〈同光〉四年，定節度副使每月料錢四十千，則節度使當又多。今〈北漢〉主皆減其數。俸，扶用翻。 自餘薄有資給而已，故其國中少廉吏。 少，詩沼翻。	1
试吏向嵩阳，春山踯躅芳。腰垂新绶色，衣满旧芸香。乔树别时绿，客程关外长。祗应传善政，日夕慰高堂。	0
得体纥那也，纥囊得体那。潭里船车闹，扬州铜器多。三郎当殿坐，听唱得体歌。	0
留春不住登城望，惜夜相将秉烛游。风月万家河两岸，笙歌一曲郡西楼。诗听越客吟何苦，酒被吴娃劝不休。从道人生都是梦，梦中欢笑亦胜愁。	0
迢遥山意外，清风又对君。若为于此地，翻作路岐分。别馆琴徒语，前洲鹤自群。	0
19辛未，〈周〉使司城中大夫〈杜杲〉來聘。 〈宋〉以〈武公〉名改司空爲司城，侯國之卿也。〈後周〉倣〈成周〉之遺制，必不以諸侯之卿名官，蓋髣髴《周官》掌固之職。 上謂之曰：“若欲合從圖〈齊〉， 從，子容翻。 宜以〈樊〉﹑〈鄧〉見與。”對曰：“合從圖〈齊〉，豈弊邑之利！必須城鎭，宜待得之於〈齊〉，先索〈漢南〉， 索，山客翻。 使臣不敢聞命。” 使，疏吏翻。	1
19十二月，辛丑，地震。	1
己卯，〈中山公〉〈虎〉引步卒三萬自城北而西，攻〈趙〉中軍，〈石堪〉﹑〈石聰〉等各以精騎八千自城西而北，擊〈趙〉前鋒，大戰于〈西陽門〉。 〈西陽門〉，卽〈洛城〉〈宣陽門〉也，城西面南頭第一門；或曰：〈西陽門〉，卽第二門〈西明門〉也。 〈勒〉躬貫甲胄，出自〈閶闔門〉，夾擊之。 〈閶闔門〉，〈洛城〉西面北頭門。 〈曜〉少而嗜酒， 少，詩照翻。 末年尤甚；將戰，飮酒數斗。常乘赤馬無故跼頓， 跼，足踡曲不能伸也；頓，首低下不能舉也。跼，音局。 乃乘   小馬。比出，復飮酒斗餘。 比，必寐翻。復，扶又翻；下同。 至〈西陽門〉，揮陳就平。〈石堪〉因而乘之，〈趙〉兵大潰。〈曜〉昏醉退走，馬陷〈石渠〉，墜于冰上，被瘡十餘，通中者三， 中，竹仲翻。 爲〈堪〉所執。〈勒〉遂大破〈趙〉兵，斬首五萬餘級。下令曰：“所欲擒者一人耳，今已獲之。其敕將士抑鋒止銳，縱其歸命之路。”	1
钱塘江尽到桐庐，水碧山青画不如。白羽鸟飞严子濑，绿蓑人钓季鹰鱼。潭心倒影时开合，谷口闲云自卷舒。此境只应词客爱，投文空吊木玄虚。	0
〈齊〉〈東昏侯〉嬖臣〈孫文明〉等，雖經赦令，猶不自安，五月，乙亥夜，帥其徒數百人，因運荻炬，束仗入〈南〉﹑〈北掖門〉作亂， 荻炬者，束荻爲火炬用也。因運此，遂束兵仗於荻中以入。嬖，卑義翻，又傳計翻。帥，讀曰率。 燒〈神虎門〉﹑〈總章觀〉，入衞尉府，殺衞尉〈洮陽愍侯〉〈張弘策〉。 觀，古玩翻。〈洮陽縣〉屬〈零陵郡〉。洮，音兆。 前軍司馬〈呂僧珍〉直殿內，以宿衞兵拒之，不能卻。上戎服御前殿，曰：“賊夜來，是其衆少，曉則走矣。” 少，詩沼翻。 命擊五鼓，領軍將軍〈王茂〉﹑驍騎將軍〈張惠紹〉聞難，引兵赴救，盜乃散走，討捕，悉誅之。 擊五鼓，〈晉〉〈檀祗〉破〈司馬國璠〉之故智也。驍，堅堯翻。騎，奇寄翻。難，乃旦翻。	1
15上見〈夏州〉觀察判官〈柳公權〉書跡，愛之。辛酉，以〈公權〉爲右拾遺﹑翰林侍書學士。 使之侍書而已，不使任代言之職。 上問〈公權〉：“卿書何能如是之善？”對曰：“用筆在心，心正則筆正。”上默然改容，知其以筆諫也。〈公權〉，〈公綽〉之弟也。	1
贵达合逢明圣日，风流又及少年时。才因出众人皆嫉，势欲摩霄自不知。正直早年闻苦节，从容此日见清规。却教鹦鹉呼桃叶，便遣婵娟唱竹枝。闲话篇章停烛久，醉迷歌舞出花迟。云鸿别有回翔便，应笑啁啾燕雀卑。	0
16丙戌，〈趙郡王〉〈孝恭〉破〈輔公祏〉於〈蕪湖〉，拔〈梁山〉等三鎭。 〈蕪湖〉時在〈宣州〉〈當塗縣〉界。〈梁山〉在〈和州〉〈歷陽縣〉南七十里，臨〈江〉。祏，音石。 辛卯，安撫使〈任瓌〉拔〈揚子城〉，〈廣陵城主〉〈龍龕〉降。 〈揚子城〉在〈揚州〉〈江都縣〉界。〈揚州〉治〈江都〉，古〈廣陵〉城也。《姓苑》：〈龍〉姓，古〈龍伯氏〉之後。任，音壬。瓌，古回翻。龕，口含翻。	1
〈稹〉上疏論諫職， 《考異》曰：〈稹〉《自敍》及《新傳》，先上《教本書》，《論諫職》在後。今從《舊傳》。 以爲：“昔〈太宗〉以〈王珪〉﹑〈魏徵〉爲諫官，宴遊寢食未嘗不在左右，又命三品以上入議大政，必遣諫官一人隨之，以參得失， 見一百九十二卷〈太宗〉〈貞觀〉元年。 故天下大理。 大理，猶言大治也。 今之諫官，大不得豫召見，次不得參時政，排行就列，朝謁而已。 行，戶剛翻。 近年以來，正牙不奏事， 〈德宗〉〈貞元〉十八年，罷正牙奏事，事見上卷。 庶官罷巡對， 巡對，猶今云轉對。〈貞元〉十七年，令常參官每日引見二人，訪以政事，謂之巡對。至〈元和〉元年，〈武元衡〉奏曰：“正衙已有待制官兩員，〈貞元〉七年又有次對；難議兩置。”詔“今後每坐日兩人待制正衙，退後於〈延英〉候對，中書﹑門下﹑御史臺官依故事，並不待制。”則是自正衙待制以外，凡〈德宗〉所置次對皆罷矣。〈宋白〉曰：〈貞元〉七年，令常參官日二人引見，謂之巡對。二十一年，御史中丞〈李鄘〉奏：“準〈貞元〉七年敕，常參官並令依次對者。伏以朝夕承命，已有待制官兩員，足備顧問。今更置次對，恐煩聖聽。”敕“宜停”。 諫官能舉職者，獨誥命有不便則上封事耳。君臣之際，諷諭於未形，籌畫於至密，尙不能回至尊之盛意，況於旣行之誥令，已命之除授，而欲以咫尺之書收絲綸之詔，誠亦難矣。 《記》曰：王言如絲，其出如綸。王言如綸，其出如綍。 願陛下時於〈延英〉召對，使盡所懷，豈可寘於其位而屛棄疏賤之哉！” 屛，必郢翻，又卑正翻。	1
42門下侍郞﹑同平章事〈豆盧革〉﹑〈韋說〉奏事帝前，或時禮貌不盡恭； 說，讀曰悅。 百官俸錢皆折估， 折，之舌翻。估，音古，價也。 而〈革〉父子獨受實錢；百官自五月給，而〈革〉父子自正月給；由是衆論沸騰。〈說〉以孫爲子，奏官；受選人〈王傪〉賂， 選，須絹翻。傪，七感翻，又音倉含翻。 除近官。 近官，近畿州縣之官。 中旨以庫部郞中〈蕭希甫〉爲諫議大夫，〈革〉﹑〈說〉覆奏。〈希甫〉恨之，上疏言“〈革〉﹑〈說〉不忠前朝，阿諛取容”；因誣“〈革〉強奪民田，縱田客殺人，〈說〉奪鄰家井，取宿藏物。” 宿藏物，前   人所窖藏而不及發取者。此蓋言藏之於井。 制貶〈革〉〈辰州〉刺史，〈說〉〈潊州〉刺史。 潊，音敍。 庚辰，賜〈希甫〉金帛，擢爲散騎常侍。 散，昔亶翻。騎，奇計翻。	1
46辛未，以〈魏元忠〉爲中書令，〈楊再思〉爲侍中。	1
风后轩皇佐，云峰谢客居。承恩来翠岭，缔赏出丹除。飞盖松溪寂，清笳玉洞虚。窥岩详雾豹，过水略泉鱼。乡入无何有，时还上古初。伊皋羞过狭，魏丙服粗疏。白雪缘情降，青霞落卷舒。多惭郎署在，辄继国风馀。	0
踏著家乡马脚轻，暮山秋色眼前明。老人上酒齐头拜，得侍中来尽再生。	0
石室扫无尘，人寰与此分。飞来南浦树，半是华山云。浮世几多事，先生应不闻。寒山满西日，空照雁成群。	0
〈漢主〉〈壽〉卒， 年四十四。 諡曰〈昭文〉，廟號〈中宗〉；〈太子勢〉卽位，大赦。 〈勢〉，字〈子仁〉，〈壽〉之長子也。	1
五更三点索金车，尽放宫人出看花。仗下一时催立马，殿头先报内园家。	0
异国桑门客，乘杯望斗星。来朝汉天子，归译竺乾经。万里洪涛白，三春孤岛青。到宫方奏对，图像列王庭。	0
汾（陽即）〔陰則〕渡大川　從《漢書》《郊祀志》改。	1
昔日江头菱芡人，蒙君数饮松醪春。活君家室以为报，珍重长沙郑德璘。	0
〔安〕貧樂道　從〈南監〉本﹑〈龍谿〉本﹑〈學海堂〉本補。	1
9乙酉，車駕至〈東都〉。	1
〈令狐潮〉﹑〈李庭望〉攻〈雍丘〉，數月不下，乃置〈𣏌州〉，築城於〈雍丘〉之北 令，力丁翻。〈雍丘〉，〈唐〉初置〈𣏌州〉，〈貞觀〉元年廢。賊復置之，築城以逼〈雍丘〉。 以絕其糧援。賊常數萬人，而〈張巡〉衆纔千餘，每戰輒克。〈河南〉節度使〈虢王〉〈巨〉屯〈彭城〉，假〈巡〉先鋒使。是月，〈魯〉﹑〈東平〉﹑〈濟陰〉陷于賊。 〈彭城郡〉，〈徐州〉。〈魯郡〉，〈兗州〉。〈東平郡〉，〈鄆州〉。濟，子禮翻。 賊將〈楊朝宗〉帥馬步二萬，將襲〈寧陵〉，斷〈巡〉後。 斷，丁管翻。 〈巡〉遂拔〈雍丘〉，東守〈寧陵〉以待之， 帥，讀曰率。〈范成大〉《北使錄》：〈雍丘〉，百二十里至〈寧陵〉。 始與〈睢陽〉太守〈許遠〉相見。是日，〈楊朝宗〉至〈寧陵城〉西北，〈巡〉﹑〈遠〉與戰，晝夜數十合，大破之，斬首萬餘級，流尸塞〈汴〉而下， 睢，音雖。守，式又翻。塞，悉則翻。 賊收兵夜遁。敕以〈巡〉爲〈河南〉節度副使。〈巡〉以將士有功，遣使詣〈虢王〉〈巨〉請空名吿身及賜物，〈巨〉唯與折衝﹑果毅吿身三十通，不與賜物。〈巡〉移書責〈巨〉，〈巨〉竟不應。 使，疏吏翻。將，卽亮翻。折，之舌翻。	1
雨点轻沤风复惊，偶来何事去何情。浮生未到无生地，暂到人间又一生。	0
泗滨浮石裁为磬，古乐疏音少人听。工师小贱牙旷稀，不辨邪声嫌雅正。正声不屈古调高，钟律参差管弦病。铿金戛瑟徒相杂，投玉敲冰杳然零。华原软石易追琢，高下随人无雅郑。弃旧美新由乐胥，自此黄钟不能竞。玄宗爱乐爱新乐，梨园弟子承恩横。霓裳才彻胡骑来，云门未得蒙亲定。我藏古磬藏在心，有时激作南风咏。伯夔曾抚野兽驯，仲尼暂叩春雷盛。何时得向笋簴悬，为君一吼君心醒。愿君每听念封疆，不遣豺狼剿人命。	0
〈秦王〉〈堅〉聞〈溫〉廢立，謂羣臣曰：“〈溫〉前敗〈灞上〉， 見九十九卷〈穆帝〉〈永和〉十年。 後敗〈枋頭〉， 見上卷〈太和〉四年。 不能思愆自貶以謝百姓，方更廢君以自說， “說”，《載記》作“悅”，讀當從悅。一曰：說，讀如字，謂自解說也。 六十之叟，舉動如此，將何以自容於四海乎！諺曰：‘怒其室而作色於父，’其〈桓溫〉之謂矣。”	1
早闻凌云彩，谓在鸳鹭俦。华发始相遇，沧江仍旅游。策名忘苟进，澹虑轻所求。常服远游诫，缅怀经世谋。片帆背风渚，万里还湘洲。别望荆云积，归心汉水流。兰苕行采采，桂棹思悠悠。宿昔无机者，为君动离忧。	0
47庚戌，以皇弟〈北京〉馬步都指揮使〈崇〉行〈太原〉尹，知府事。 〈劉崇〉有〈太原〉始此。《考異》曰：〈薛〉《史》云“〈崇〉，〈高祖〉從弟。”〈王保衡〉《晉陽見聞錄》云“仲弟”，〈歐陽〉《史》云“母弟”。今從《實錄》。	1
近日所處　〈鈕永建〉云：“所”下脱“入”字。	1
绝代佳人难得，倾国，花下见无期。一双愁黛远山眉，不忍更思惟。闲掩翠屏金凤，残梦，罗幕画堂空。碧天无路信难通，惆怅旧房栊。	0
复道朝延火，严城夜涨尘。骅骝思故第，鹦鹉失佳人。禁漏虚传点，妖星不振辰。何当回万乘，重睹玉京春。	0
云露青天月漏光，中庭立久却归房。水窗席冷未能卧，挑尽残灯秋夜长。	0
〈趙王〉〈鎔〉自恃累世鎭〈成德〉，得〈趙〉人心，生長富貴， 長，知兩翻。 雍容自逸，治府第園沼，極一時之盛， 治，直之翻。 多事嬉遊，不親政事，事皆仰成於僚佐， 仰，牛向翻。 深居府第，權移左右，行軍司馬〈李藹〉﹑宦者〈李弘規〉用事於中外， 外則〈李藹〉，中則〈李弘規〉。 宦者〈石希蒙〉尤以諂諛得幸。	1
〈唐和〉入朝于〈魏〉，〈魏〉主厚禮之。 〈唐和〉鎭〈焉耆〉，有撫安〈西域〉之功，故厚禮之。	1
三月唯残一日春，玉山倾倒白鸥驯。不辞便学山公醉，花下无人作主人。	0
明君当宁，列辟奉觞。云容表瑞，日影初长。衣冠济济，钟磬洋洋。令仪克盛，嘉会有章。	0
是時，〈徐方〉百姓殷盛， 古語多謂州爲方，故八州八伯謂之方伯。《書》曰“惟此〈陶唐〉，有此〈冀方〉”，《詩》曰“〈徐方〉不庭”是也。 穀實差豐，流民多歸之。而〈謙〉信用讒邪，疏遠忠直， 遠，于願翻。 刑政不治，由是〈徐州〉漸亂。〈許劭〉避地〈廣陵〉，〈謙〉禮之甚厚，〈劭〉吿其徒曰：“〈陶恭祖〉外慕聲名，內非眞正， 〈陶謙〉，字〈恭祖〉。 待吾雖厚，其勢必薄。”遂去之。後〈謙〉果捕諸寓士，人乃服其先識。	1
带郭茅亭诗兴饶，回看一曲倚危桥。门前山色能深浅，壁上湖光自动摇。闲花散落填书帙，戏鸟低飞碍柳条。向此隐来经几载，如今已是汉家朝。	0
贫无好物堪为信，双榼虽轻意不轻。愿奉谢公池上酌，丹心绿酒一时倾。	0
儿歌杨柳叶，妾拂石榴花。松门待制应全远，药树监搜可得知。髻鬟峨峨高一尺，门前立地看春风。	0
雨寒莫待菊花催，须怕晴空暖并开。开却一枝开却尽，且随幽蝶更徘徊。	0
太后（娣）〔姊〕子淳于長　從《漢書》《外戚傳》改。	1
遷廣陽（王和）〔私〕府長（史）　從〈學海堂〉本﹑《漢書》《路温舒傳》改。	1
横吹杂繁笳，边风捲塞沙。还闻田司马，更逐李轻车。蒲类成秦地，莎车属汉家。当令犬戎国，朝聘学昆邪。	0
（不）〔于〕貳其尤　從《漢書》《韋賢傳》改。	1
单车曾出塞，报国敢邀勋。见逐张征虏，今思霍冠军。沙平连白雪，蓬卷入黄云。慷慨倚长剑，高歌一送君。	0
〈郭崇韜〉初至〈汴〉﹑〈洛〉，頗受藩鎭饋遺， 遺，唯季翻。 所親或諫之，〈崇韜〉曰：“吾位兼將相， 〈郭崇韜〉爲樞密使，加侍中，領〈成德〉節。樞密使，天下事無所不關；侍中，三省長官，又領節鎭，故言位兼將相。 祿賜巨萬，豈藉外材！ 【〈章〉：十二行本“材”作“財”；乙十一行本同；〈孔〉本同；〈熊〉校同。】 但以僞〈梁〉之季，賄賂成風，今〈河南〉藩鎭，皆〈梁〉之舊臣，主上之仇讎也，若拒，其意能無懼乎！吾特爲國家藏之私室耳。” 爲，于僞翻。〈郭崇韜〉受饋遺，未足以安藩鎭疑懼之心，乃所以成其主好貨之惡。 及將祀南郊，〈崇韜〉首獻勞軍錢十萬緡。先是，宦官勸帝分天下財賦爲內外府， 勞，力到翻。先，悉薦翻。 州縣上供者入外府，充經費， 供，居用翻。 方鎭貢獻者入內府，充宴遊及給賜左右。於是外府常虛竭無餘而內府山積。及有司辦郊祀，乏勞軍錢，〈崇韜〉言於上曰：“臣已傾家所有以助大禮，願陛下亦出內府之財以助有司。”上默然久之，曰：“吾〈晉陽〉自有儲積， 積，子賜翻，又如字。 可令租庸輦取以相助。”於是取〈李繼韜〉私第金帛數十萬以益之， 〈李繼韜〉父〈嗣昭〉從〈晉王〉〈克用〉起於〈晉陽〉，故私第在焉。〈繼韜〉以反誅，其家貲沒官。 軍士皆不滿望，始怨恨，有離心矣。 爲後諸軍離叛張本。	1
丁丑，〈高祖〉殂。 年五十四。	1
31甲寅，〈高昌王〉〈麴文泰〉入朝。〈西域〉諸國咸欲因〈文泰〉遣使入貢， 朝，直遙翻。使，疏吏翻。 上遣〈文泰〉之臣〈厭怛紇干〉往迎之。 厭，於葉翻。怛，當割翻。紇，下沒翻。 〈魏徵〉諫曰：“昔〈光武〉不聽〈西域〉送侍子，置都護，以爲不以蠻夷勞中國。 事見四十三卷〈漢光武〉〈建武〉二十三年。 今天下初定，前者〈文泰〉之來， 【〈章〉：十二行本“來”下有“所過”二字；乙十一行本同；〈孔〉本同；〈張〉校同，云無註本亦無。】 勞費已甚， 此卽謂〈文泰〉入〈唐〉境之時。 今借使十國入貢，其徒旅不減千人。邊民荒耗，將不勝其弊。若聽其商賈往來，與邊民交市，則可矣， 勝，音升。賈，音古。 儻以賓客遇之，非中國之利也。”時〈厭怛紇干〉已行，上   遽令止之。	1
可怜圣善寺，身著绿毛衣。牵来河里饮，蹋杀鲤鱼儿。	0
18丙戌，以宣徽南院使〈向訓〉爲〈淮南〉節度使兼沿〈江〉招討使。	1
尽日吟诗坐忍饥，万人中觅似君稀。僮眠冷榻朝犹卧，驴放秋田夜不归。傍暖旋收红落叶，觉寒犹著旧生衣。曲江池畔时时到，为爱鸬鹚雨后飞。	0
5五月，大旱。	1
兵待皇威振，人随国步安。万方休望幸，封岳始鸣銮。	0
香鞯镂襜五色骢，值春景初融。流珠喷沫躞蹀，汗血流红。少年公子能乘驭，金镳玉辔珑璁。为惜珊瑚鞭不下，骄生百步千踪。信穿花，从拂柳，向九陌追风。	0
临泛从公日，仙舟翠幕张。七桥通碧沼，双树接花塘。玉烛收寒气，金波隐夕光。野闻歌管思，水静绮萝香。游骑萦林远，飞桡截岸长。郊原怀灞浐，陂溠写江潢。常侍传花诏，偏裨问羽觞。岂令南岘首，千载播馀芳。	0
药童食后送云浆，高殿无风扇少凉。每到日中重掠鬓，衩衣骑马绕宫廊。	0
日暖风微南陌头，青田红树起春愁。伯劳相逐行人别，岐路空归野水流。遍地寻僧同看雪，谁期载酒共登楼。为言惆怅嵩阳寺，明月高松应独游。	0
衔杯吹急管，满眼起风砂。大漠山沈雪，长城草发花。策行须耻战，虏在莫言家。余亦祈勋者，如何别左车。	0
17九月，癸卯，〈義成〉節度使〈盧羣〉薨；甲戌， 【〈嚴〉：“戌”改“辰”。】 以尙書左丞〈李元素〉代之。〈賈耽〉曰：“凡就軍中除節度使，必有愛憎向背， 背，蒲妹翻。 喜懼者相半，故衆心多不安。自今願陛下只自朝廷除人，庶無他變。”上以爲然。	1
三十老明经，五十少进士。	0
麋入神羊队，乌惊海鹭眠。仍教百馀日，迎送直厅前。	0
西州彼此意何如，官职蹉跎岁欲除。浮石潭边停五马，望涛楼上得双鱼。万言旧手才难敌，五字新题思有馀。贫薄诗家无好物，反投桃李报琼琚。	0
亦知王大是昌龄，杜二其如律韵清。还有酸寒堪笑处，拟誇朱绂更峥嵘。	0
〈誕〉初閉城拒使者， 使，疏史翻。 記室參軍〈山陰〉〈賀弼〉固諫，〈誕〉怒，抽刀向之，乃止。〈誕〉遣兵出戰屢敗，將佐多踰城出降。 將，卽亮翻。降，戶江翻；下同。 或勸〈弼〉宜早出，〈弼〉曰：“公舉兵向朝廷，此事旣不可從；荷公厚恩，又義無違背， 荷，下可翻。背，蒲妹翻。 唯當以死明心耳！”乃飮藥自殺。參軍〈何康之〉謀開門納官軍，不果，斬關出降。〈誕〉爲高樓，置〈康之〉母於其上，暴露之，不與食，母呼〈康之〉，數日而死。〈誕〉以中軍長史〈濮〉 【〈章〉：甲十一行本“濮”作“濟”；乙十一行本同；〈孔〉本同。】 〈陽〉〈范義〉爲左司馬。 濮，博木翻。 〈義〉母妻子皆在城內，或謂〈義〉曰：“事必不振， 言〈誕〉必陷敗不能振起也。 子其行乎！”〈義〉曰：“吾，人吏也； 人吏，言爲人之佐吏。 子不可以棄母，吏不可以叛君。必若〈何康之〉而活，吾弗爲也。”	1
〈泚〉旣退，從臣皆賀。 從，才用翻。 〈汴滑〉行營兵馬使〈賈隱林〉進言：“陛下性太急，不能容物，若此性未改，雖〈朱泚〉敗亡，憂未艾也！”上不以爲忤，甚稱之。 使，疏吏翻。汴，皮變翻。使〈德宗〉果能以此心而受諫，何至追仇〈陸贄〉之盡言乎！忤，五故翻。 侍御史〈萬俟著〉開〈金〉﹑〈商〉運路， “萬”當作“万”，莫北翻。俟，渠之翻。〈万俟〉，虜複姓也。開〈金〉﹑〈商〉運路，轉〈江〉﹑〈淮〉財賦以至〈奉天〉。 重圍旣解， 重，直龍翻。 諸道貢賦繼至，用度始振。	1
4秋，七月，己亥，〈南郡宣武公〉〈桓溫〉薨。	1
越器敲来曲调成，腕头匀滑自轻清。随风摇曳有馀韵，测水浅深多泛声。昼漏丁当相续滴，寒蝉计会一时鸣。若教进上梨园去，众乐无由更擅名。	0
三年（己酉﹑前一三二）	1
晚景函关路，凉风社日天。青岩新有燕，红树欲无蝉。愁立驿楼上，厌行官堠前。萧条秋兴苦，渐近二毛年。	0
太和元年（丁未﹑八二七）	1
十二年（乙亥﹑四三五）	1
溪涨渔家近，烟收鸟道高。松花飘可惜，睡里洒离骚。	0
壞竈（御）〔銜〕釜六（十）〔七〕枚　從〈南監〉本﹑《漢書》《五行志》改。	1
侍臣何事辞云陛，江上微云见雪花。望阁未承丹凤诏，掩门空对楚人家。陈琳草奏才还在，王粲登楼兴未赊。高馆更容尘外客，仍令归路待瑶华。	0
当年此日花前醉，今日花前病里销。独倚破帘闲怅望，可怜虚度好春朝。	0
伤禽我是笼中鹤，沈剑君为泉下龙。重纩犹存孤枕在，春衫无复旧裁缝。	0
17夏，四月，己卯，鑄四柱錢，一當二十。 〈梁〉末有兩柱錢及鵝眼錢，時人雜用，其價同，但兩柱重，鵝眼輕。至是鑄四柱錢，一當細錢二十。	1
王崇武標點容肇祖聶崇岐覆校	1
风吹杨柳出墙枝，忆得同欢共醉时。每到集贤坊地过，不曾一度不低眉。	0
3上雖虛懷聽納而不能堅決，與宰相議事已定，尋復中變。 復，扶又翻。 夏，四月，丙辰，〈韋處厚〉於〈延英〉極論之，因請避位；上再三慰勞之。 勞，力到翻。	1
玉管清弦声旖旎，翠钗红袖坐参差。两家合奏洞房夜，八月连阴秋雨时。歌脸有情凝睇久，舞腰无力转裙迟。人间欢乐无过此，上界西方即不知。	0
悠悠一别已三年，相望相思明月天。肠断青天望明月，别来三十六回圆。	0
〈李晟〉得除官制，拜哭受命， 謂〈河中〉﹑〈同〉﹑〈絳〉及加同平章事之命。晟，成正翻。 謂將佐曰：“〈長安〉，宗廟所在，天下根本，若諸將皆從行，誰當滅賊者！”乃治城隍，繕甲兵，爲復〈京城〉之計。 城隍，卽爲〈東渭橋〉營塹。治，直之翻。 先是〈東渭橋〉有積粟十餘萬斛，度支給〈李懷光〉軍，幾盡。 先，悉薦翻。度，徒洛翻。幾，居希翻。 是時〈懷光〉﹑〈朱泚〉連兵，聲勢甚盛，車駕南幸，人情擾擾；〈晟〉以孤軍處二強寇之間， 泚，且禮翻，又音此。處，昌呂翻。 內無資糧，外無救援，徒以忠義感激將士，故其衆雖單弱而銳氣不衰。又以書遺〈懷光〉，辭禮卑遜， 遺，唯季翻。 雖示尊崇而諭以禍福，勸之立功補過，故〈懷光〉慚恧，未忍擊之。 恧，女六翻。 〈晟〉曰：“畿內雖兵荒之餘，猶可賦斂。 斂，力贍翻。 宿兵養寇，患莫大焉！”乃以判官〈張彧〉假〈京兆〉尹，擇四十餘人，假官以督〈渭北〉 【〈章〉：十二行本“北”下有“諸縣”二字；乙十一行本同；〈孔〉本同；〈張〉校同。】 芻粟，不旬日，皆充羨； 羨，弋線翻。 乃流涕誓衆，決志平賊。 〈李懷光〉自〈河北〉千里赴難，不可謂不勇於勤王，以其兵力，固可以指期收復；君臣猜嫌，反忠爲逆，〈張名振〉所謂“自取族滅，富貴他人”，有味乎其言也！後之觀史者，觀〈懷光〉之勤王始末與〈張名振〉所以諫〈懷光〉之言，與夫史家歸功〈李晟〉之言，則凡居功名之際者，可不戒哉！	1
〈宋〉自〈孝建〉以來，政綱弛紊，簿籍訛謬。上詔黃門郞〈會𥡴〉〈虞玩之〉等更加檢定，曰：“黃籍，民之大紀，國之治端。 〈杜佑〉曰：黃籍者，戶口版籍也。會，工外翻。治，直吏翻；下求治同。 自頃巧僞日甚，何以釐革？”〈玩之〉上表，以爲：“〈元嘉〉中，故光祿大夫〈傅隆〉年出七十，猶手自書籍，躬加隱校。 隱者，痛覈其實也。 今欲求治取正，必在勤明令長。 長，知兩翻。 愚謂宜以〈元嘉〉二十七年籍爲正，更立明科，一聽首悔； 首，式又翻。 迷而不返，依制必戮；若有虛昧，州縣同科。”上從之。	1
〈充國〉乃引兵至〈先零〉在所。虜久屯聚，懈弛， 〈師古〉曰：弛，放也。 望見大軍，棄車重，欲渡〈湟水〉， 重，直用翻。 道阨陿；〈充國〉徐行驅之。或曰：“逐利行遲。” 〈師古〉曰：逐利宜速，今行太遲。 〈充國〉曰：“此窮寇，不可迫也。緩之則走不顧，急之則還致死。” 〈師古〉曰：謂更迴還盡力而死戰。 諸校皆曰：“善。”虜赴水溺死者數百，降及斬首五百餘人。 降，戶江翻。 虜馬﹑牛﹑羊十萬餘頭，車四千餘兩。 兩，音亮。 兵至〈䍐〉地，令軍毋燔聚落﹑芻牧田中。 〈師古〉曰：不得燔燒人居，及於田畝之中刈芻放牧   也。 〈䍐羌〉聞之，喜曰：“〈漢〉果不擊我矣！”豪〈靡忘〉使人來言：“願得還復故地。” 〈服虔〉曰：〈靡忘〉，〈羌〉帥名也。 〈充國〉以聞，未報。〈靡忘〉來自歸，〈充國〉賜飮食，遣還諭種人。護軍以下皆爭之曰：“此反虜，不可擅遣！”〈充國〉曰：“諸君但欲便文自營， 〈師古〉曰：苟取文墨之便，以自營衞。 非爲公家忠計也！”語未卒， 爲，于僞翻。卒，子恤翻。 璽書報，令〈靡忘〉以贖論。後〈䍐〉竟不煩兵而下。	1
蓟北三千里，关西二十年。冯唐犹在汉，乐毅不归燕。人同黄鹤远，乡共白云连。郭隗池台处，昭王尊酒前。故人当已老，旧壑几成田。红颜如昨日，衰鬓似秋天。西蜀桥应毁，东周石尚全。灞池水犹绿，榆关月早圆。塞云初上雁，庭树欲销蝉。送君之旧国，挥泪独潸然。	0
10辛丑，〈回鶻〉遣使入貢，請發兵赴難； 難，乃旦翻。 上命翰林學士承旨〈韓偓〉答書許之。乙巳，〈偓〉上言：“戎狄獸心，不可倚信。彼見國家人物華靡，而城邑荒殘，甲兵彫弊，必有輕中國   之心，啓其貪婪。 婪，盧含翻。 且自〈會昌〉以來，〈回鶻〉爲中國所破， 事見二百四十七卷〈武宗〉〈會昌〉三年。 恐其乘危復怨。所賜可汗書，宜諭以小小寇竊，不須赴難，虛愧其意，實沮其謀。”從之。	1
〈知遠〉又遣〈北都〉副留守〈太原〉〈白文珂〉入獻奇繒名馬， 繒，慈陵翻。 〈契丹〉主知〈知遠〉觀望不至，及〈文珂〉還， 還，從宣翻，又如字。 使謂〈知遠〉曰：“汝不事南朝，又不事北朝，意欲何所俟邪？” 朝，直遙翻。 〈蕃〉〈漢〉孔目官〈郭威〉言於〈知遠〉曰：“虜恨我深矣！〈王峻〉言〈契丹〉貪殘失人心，必不能久有中國。”	1
八尺台盘照面新，千金一掷斗精神。合是赌时须赌取，不妨回首乞闲人。	0
田家喜雨足，邻老相招携。泉溢沟塍坏，麦高桑柘低。呼儿催放犊，宿客待烹鸡。搔首蓬门下，如将轩冕齐。	0
司空兼太保〈褚淵〉等奉璽綬，帥百官詣〈齊〉宮勸進； 帥，讀曰率。 王辭讓未受。〈淵〉從弟前〈安成〉太守〈炤〉謂〈淵〉子〈賁〉曰：“司空今日何在？”〈賁〉曰：“奉璽綬在〈齊〉〈大司馬門〉。”〈炤〉曰：“不知汝家司空將一家物與一家，亦復何謂！” 炤，與照同，之笑翻。復，扶又翻；下乃復同。〈賁〉後辭爵廬墓，蓋深感〈炤〉之言也。 甲午，王卽皇帝位于南郊。還宮，大赦，改元。奉〈宋順帝〉爲〈汝陰王〉，優崇之禮，皆倣〈宋〉初。築宮〈丹楊〉， 〈丹楊〉，《南史》作“丹徒”。〈丹楊〉爲是。《齊史》云：築宮於〈丹楊〉故縣。 置兵守衞之。〈宋〉神主遷〈汝陰廟〉，諸王皆降爲公；自非宣力〈齊室〉，餘皆除國，獨置〈南康〉﹑〈華容〉﹑〈蓱鄕〉三國，以奉〈劉穆之〉﹑〈王弘〉﹑〈何無忌〉之後， 〈王弘〉之後不除國，以〈王儉〉佐命耳。蓱，與萍同。〈萍鄕縣〉，〈吳〉〈寶鼎〉二年置。〈宋白〉曰：〈楚昭王〉渡〈江〉，獲萍實於此。今縣北有〈萍實里〉﹑〈楚王臺〉，因以名縣。 除國者凡百二十人。二臺官僚，依任攝職， 二臺，謂〈宋臺〉﹑〈齊臺〉也。 名號不同﹑員限盈長者，別更詳議。 長，直亮翻，多而有餘也。	1
尔来中酒起常迟，卧看南山改旧诗。开户日高春寂寂，数声啼鸟上花枝。	0
12六月，壬午朔，〈魏〉立皇弟〈悅〉爲〈汝南王〉。	1
三年（戊子﹑九二八）	1
烟灭石楼空，悠悠永夜中。虚心怯秋雨，艳质畏飘风。向壁残花碎，侵阶坠叶红。还如失群鹤，饮恨在雕笼。	0
〈王承宗〉遣牙將〈尹少卿〉奏事，爲〈吳元濟〉遊說。 爲吳，于爲翻。 〈少卿〉至中書，辭指不遜，〈元衡〉叱出之；〈承宗〉又上書詆毀〈元衡〉。	1
姓氏司空贵，官班御史卑。老夫如且在，不用叹屯奇。	0
四年（庚子﹑前二一）	1
1秋，七月，以〈歸德〉節度使〈王晏球〉爲北面副招討使。 〈烏震〉旣死，以〈王晏球〉代之。按〈薛〉《史》，是年七月戊辰詔曰：“本朝親王遙領方鎭，遂有副大使知節度事，年代已深，相沿未改。其〈西川〉﹑〈東川〉今後落副大使，只云節度使。”尋諸鎭皆正授節度使。	1
七年　〈周〉主伐〈齊〉。〈鮑宏〉曰：“進兵〈汾〉﹑〈潞〉，直掩〈晉陽〉。” 頁五三四六	1
40乙丑，以權知〈歸義〉留後〈曹義金〉爲節度使。時〈瓜〉﹑〈沙〉與〈吐蕃〉雜居，〈義金〉遣使間道入貢，故命之。 〈唐懿宗〉〈咸通〉八年，〈張義潮〉入朝，以族子〈惟深〉守〈歸義〉。十三年，〈惟深〉卒，以〈義金〉權知留後。自〈咸通〉十三年至是五十四年，蓋〈曹義金〉亦已老矣。間，古莧翻。	1
〈權〉母〈吳氏〉疾篤，引見〈張昭〉等，屬以後事而卒。 屬，之欲翻。卒，子恤翻。	1
〈皇甫規〉持節爲將，還督鄕里，旣無他私惠，而多所舉奏，又惡絕宦官，不與交通。 惡，烏路翻。 於是中外並怨，遂共誣〈規〉貨賂羣〈羌〉，令其文降， 〈賢〉曰：謂以文簿虛降，非眞心也。降，戶江翻。 帝璽書誚讓相屬。 屬，之欲翻。	1
前有虞褚，后有薛魏。	0
自有春愁正断魂，不堪芳草思王孙。落花寂寂黄昏雨，深院无人独倚门。	0
隐心不隐迹，却欲住人寰。欠树移春树，无山看画山。居喧我未错，真意在其间。	0
图形期自见，自见却伤神。已是梦中梦，更逢身外身。水花凝幻质，墨彩染空尘。堪笑予兼尔，俱为未了人。	0
阿侬家住朝歌下，早传名。结伴来游淇水上，旧长情。玉佩金钿随步远，云罗雾縠逐风轻。转目机心悬自许，何须更待听琴声。	0
兰蕙本同畹，蜂蛇亦杂居。害心俱毒螫，妖燄两吹嘘。雷蛰吞噬止，枯焚巢穴除。可怜相济恶，勿谓祸无馀。	0
乱后寄僧居，看花恨有馀。香宜闲静立，态似别离初。朵密红相照，栏低画不如。狂风任吹却，最共野人疏。	0
扶起离披菊，霜轻喜重开。醉中惊老去，笑里觉愁来。月送人无尽，风吹浪不回。感时将有寄，诗思涩难裁。	0
〈嘉靖〉歲戊申夏四月朔日　〈士雅山人〉〈吴〉〈黄姬水〉譔	1
芸香署里从容步，阳羡山中啸傲情。竿底紫鳞输钓伴，花边白犬吠流莺。长潭五月含冰气，孤桧中宵学雨声。便泛扁舟应未得，鸱夷弃相始垂名。	0
〈珽〉自是專主機衡， 尙書職掌機密，任居銓衡。 總知騎兵﹑外兵事， 〈後齊〉制：尙書郞有中兵﹑外兵，各分   左﹑右。左外兵掌〈河南〉及〈潼關〉已東諸州，右外兵掌〈河北〉及〈潼關〉已西諸州丁帳及發召征兵等事。騎，奇寄翻。 內外親戚，皆得顯位。帝常令中要人扶侍出入， 中要人，宦官之親要者。 直至永巷，每同御榻論決政事，委任之重，羣臣莫比。	1
15司徒〈頊〉遣〈吳明徹〉帥舟師三萬趣〈郢州〉， 帥，讀曰率；下同。趣，七喩反；下同。 丙申，遣征南大將軍〈淳于量〉帥舟師五萬繼之，又遣冠武將軍〈楊文通〉從〈安成〉步道出〈茶陵〉， 〈梁〉置冠武將軍，與折衝同班。《五代志》：〈廬陵郡〉〈安復縣〉，舊置〈安成郡〉。〈茶陵縣〉，〈漢〉屬〈長沙郡〉，〈吳〉分屬〈湘東郡〉，〈隋〉幷入〈衡山郡〉〈湘潭縣〉。《九域志》：〈茶陵縣〉屬〈衡州〉，在州東三百五十五里。 〈巴山〉太守〈黃法慧〉從〈宜陽〉出〈澧陵〉， 〈宜陽〉，卽〈豫章郡〉〈宜春縣〉也，〈晉孝武帝〉更名〈宜陽〉，避太后諱也。〈隋〉復曰〈宜春縣〉，帶〈袁州〉。〈後漢〉立〈醴陵縣〉，屬〈長沙郡〉。《九域志》：在郡東一百六十里。自〈宜春〉至〈醴陵〉二百二十里。守，式又翻。 共襲〈華皎〉，幷與〈江州〉刺史〈章昭達〉﹑〈郢州〉刺史〈程靈洗〉合謀進討。六月，壬寅，以司空〈徐度〉爲車騎將軍，總督〈建康〉諸軍，步道趣〈湘州〉。	1
泰始七年（辛亥﹑四七一）	1
檐月惊残梦，浮凉满夏衾。蟏蛸低户网，萤火度墙阴。炉暗灯光短，床空帐影深。此时相望久，高树忆横岑。	0
鲁地抑种稻，一概被水沫。年年索蟹夫，百姓不可活。	0
红笺白纸两三束，半是君诗半是书。经年不展缘身病，今日开看生蠹鱼。	0
1春，正月， 【〈章〉：乙十六行本“月”下有“乙巳”二字；乙十一行本同；〈孔〉本同；〈張〉校同；〈退齋〉校同。】 〈恆冀〉﹑〈易定〉﹑〈陳許〉﹑〈河陽〉四軍與〈吳少誠〉戰，皆不利而退。〈夏綏〉節度使〈韓全義〉本出神策軍，中尉〈竇文場〉愛厚之，薦於上，使統諸軍討〈吳少誠〉。二月，乙酉，以〈全義〉爲〈蔡州〉四面行營招討使，十七道兵皆受〈全義〉節度。 爲〈韓全義〉喪師張本。	1
知心似古人，岁久分弥亲。离别波涛阔，留连槐柳新。蟆陵寒贳酒，渔浦夜垂纶。自此星居后，音书岂厌频。	0
为病比来浑断绝，缘花不免却知闻。从来事事关身少，主领春风只在君。	0
不勝父子私（請）〔情〕　從〈南監〉本﹑〈龍谿〉本﹑〈學海堂〉本改。	1
谢玄晖殁吟声寝，郡阁寥寥笔砚闲。无复新诗题壁上，虚教远岫列窗间。忽惊歌雪今朝至，必恐文星昨夜还。再喜宣城章句动，飞觞遥贺敬亭山。	0
往来旧院不堪修，近敕宣徽别起楼。闻有美人新进入，六宫未见一时愁。	0
东君珂佩响珊珊，青驭多时下九关。方信玉霄千万里，春风犹未到人间。	0
腊景不可犯，从戎难自由。怜君急王事，走马赴边州。岳雪明日观，海云冒营丘。惭无斗酒泻，敢望御重裘。	0
辛丑，帝至〈霍邑〉， 〈霍邑〉，〈漢〉〈彘縣〉，〈後漢〉改曰〈永安〉，〈隋〉改曰〈霍邑〉，〈唐〉屬〈晉州〉。《九域志》：在州西北一百三十五里。 遣使諭〈河中〉節度使〈趙匡贊〉，仍以〈契丹〉囚其父 【〈章〉：十二行本“父”下有“延壽”二字；乙十一行本同；〈孔〉本同；〈張〉校同。】 吿之。 所以絕〈趙匡贊〉北顧之心。	1
（大）〔太〕尉楊彪　從〈龍谿〉本﹑〈學海堂〉本改。	1
宣父穷玄奥，师襄授素琴。稍殊流水引，全辨圣人心。慕德声逾感，怀人意自深。泠泠传妙手，摵摵振空林。促调清风至，操弦白日沈。曲终情不尽，千古仰知音。	0
高湖董達等衆各數萬　董達，〈鈕永建〉校云：按《范書》《帝紀》無“〈董達〉”，疑即“〈重連〉”之誤。〈重連〉，諸賊之一種也。下文“〈重連〉”或作“〈董連〉”，同誤。	1
长松万株绕茅舍，怪石寒泉近岩下。老翁八十犹能行，将领儿孙行拾稼。吾羡老翁居处幽，吾爱老翁无所求。时俗是非何足道，得似老翁吾即休。	0
自从去岁别流沙，独恨今秋归望赊。将谓西南穷地角，谁言东北到天涯。山河远近多穹帐，戎俗迢观少物华。六月尚闻飞雪片，三春岂见有烟花。凌晨倏闪奔雷电，薄暮斯须敛霁霞。傍对崇山形屹屹，前临巨壑势呀呀。昨来羁思忧如捣，即日愁肠乱似麻。为客已遭迍否事，不知何计得还家。	0
5三月，庚寅，立皇子〈子元〉爲〈邵陵王〉。	1
玉窗萤影度，金殿人声绝。秋夜守罗帷，孤灯耿不灭。	0
云覆蓝桥雪满溪，须臾便与碧峰齐。风回面市连天合，冻压花枝著水低。	0
〈九眞〉徼外﹑〈夜郞〉蠻夷，舉土內屬。	1
阊阖春风起，蓬莱雪水消。相将折杨柳，争取最长条。	0
负霜停雪旧根枝，龙笙凤管君莫截。春风一番琴上来，摇碎金尊碧天月。	0
〈杜預〉還〈襄陽〉，以爲天下雖安，忘戰必危，乃勤於講武，申嚴戍守。又引〈滍〉﹑〈淯水〉以浸田萬餘頃， 《水經註》：〈滍水〉出〈南陽〉〈魯山縣〉西〈堯山〉，東逕〈犨縣〉，又東南逕〈昆陽縣〉，又東北逕〈潁川〉〈定陵縣〉，東入于〈汝〉。〈淯水〉出〈弘農〉〈盧氏縣〉〈攻離山〉，東南逕〈南陽〉〈西鄂縣〉﹑〈宛縣〉而屈，南過〈淯陽縣〉，又南過〈新野縣〉，西過〈鄧縣〉，南入于〈沔〉。滍，音丈几翻。淯，音育。 開〈揚口〉通〈零〉﹑〈桂〉之漕， 《水經註》：〈揚水〉上承〈江陵縣〉〈赤湖〉，東北流逕〈郢城〉南，又東北與〈三湖水〉會。〈三湖〉者，合爲一水，東通〈荒谷〉，東岸有〈冶父城〉。《春秋傳》曰：“〈莫敖〉縊于〈荒谷〉，羣帥囚於〈冶父〉，”謂此處也。春夏水盛，則南通〈大江〉，否則南迄〈江〉隄。〈揚水〉又東入〈華容縣〉，又東北與〈柞溪水〉合；又北逕〈竟陵縣〉，又北注于〈沔〉，謂之〈揚口〉。《預傳》曰：舊水道惟〈沔〉﹑〈漢〉達〈江陵〉千數百里，北無通路，〈預〉乃開〈揚口〉，起〈夏水〉，達〈巴陵〉千餘里，內瀉〈長江〉之險，外通〈零〉﹑〈桂〉之漕。〈杜佑〉曰：〈夏水〉﹑〈揚口〉，在今〈江陵郡〉〈江陵縣〉界。 公私賴之。〈預〉身不跨馬，射不穿札， 札，甲札也。《左傳》：〈潘尫〉之黨與〈養由基〉蹲甲而射之，徹七札焉。 而用兵制勝，諸將莫及。〈預〉在鎭，數餉遺〈洛中〉貴要， 數，所角翻。遺，于季翻。 或問其故，〈預〉曰：“吾但恐爲害，不求益也。”	1
2三月，戊子，侍中〈王珪〉坐漏泄禁中語，左遷〈同州〉刺史。庚寅，以祕書監〈魏徵〉爲侍中。	1
3禮部尙書〈永寧懿公〉〈王珪〉薨。 〈永寧縣〉，屬〈洛州〉。 〈珪〉性寬裕，自奉養甚薄。於令，三品已上皆立家廟， 〈唐〉制：三品已上得立廟，祭三代。 〈珪〉通貴已久，獨祭於寢。爲法司所劾， 劾，戶槪翻，又戶得翻。 上不問，命有司爲之立廟以愧之。 司爲，于僞翻；下上爲同。	1
7六月，癸丑，皇太后〈馬氏〉崩。帝旣爲太后所養，專以〈馬氏〉爲外家，故〈賈貴人〉不登極位，〈賈氏〉親族無受寵榮者。及太后崩，但加貴人王赤綬， 〈漢〉制：貴人綠綬，三采綠﹑紫﹑紺，長二丈一尺，二百四十首；諸侯赤綬，四采赤﹑黃﹑縹﹑紺，長二丈一尺，三百首。 安車一駟，永巷宮人二百， 〈賢〉曰：永巷宮人，宮婢也。 御府雜帛二萬匹，大司農黃金千斤，錢二千萬而已。	1
孤根生远岳，移植翠枝添。自秉雪霜操，任他蜂蝶嫌。微阴连迥竹，清韵入疏帘。耸势即空碧，时人看莫厌。	0
〈侯景〉召〈宋子仙〉還〈京口〉。 去年〈宋子仙〉克〈東揚州〉，今召還〈京口〉。	1
琵琶先抹六么头，小管丁宁侧调愁。半夜美人双唱起，一声声出凤皇楼。	0
44是歲，初行《宣明曆》。 〈憲宗〉卽位，司天〈徐昂〉上新曆曰：“《觀象》起〈元和〉二年用之，然無蔀章之數，至於發斂啓閉之候，循用舊法，測驗不合。”上立，以累世纘緖，必更曆紀，乃詔日官改撰曆，名曰《宣明》。其氣朔發斂﹑日躔月離，皆因《大衍》舊術，晷漏交會，則稍增損之。	1
家著累仁，门昭积善。瑶篚既列，金县式展。	0
15五月，庚辰，〈侯平〉等擒〈莫勇〉﹑〈魏永壽〉。〈江陵〉之陷也，〈永嘉王〉〈莊〉生七年矣， 〈莊〉，〈世子方等〉之子，〈元帝〉之孫。 尼〈法慕〉匿之， 尼，女夷翻。 〈王琳〉迎〈莊〉，送之〈建康〉。	1
〈蕭道成〉至〈新亭〉，治城壘未畢； 將，卽亮翻；下同。治，直之翻。 辛卯，〈休範〉前軍已至〈新林〉。 〈新林浦〉去今〈建康〉城二十里。 〈道成〉方解衣高臥以安衆心，徐索白虎幡， 索，山客翻。 登西垣，使寧朔將軍〈高道慶〉﹑羽林監〈陳顯達〉﹑員外郞〈王敬則〉帥舟師與〈休範〉戰，頗有殺獲。 帥，讀曰率。 壬辰，〈休範〉自〈新林〉捨舟步上， 上，時掌翻。 其將〈丁文豪〉請〈休範〉直攻〈臺城〉。〈休範〉遣〈文豪〉別將兵趣〈臺城〉， 趣，七喩翻。 自以大衆攻〈新亭〉壘。〈道成〉率將士悉力拒戰，自巳至午，外勢愈盛，衆皆失色，〈道成〉曰：“賊雖多而亂，尋當破矣。”	1
长城窟，长城窟边多马骨。古来此地无井泉，赖得秦家筑城卒。征人饮马愁不回，长城变作望乡堆。蹄踪未乾人去近，续后马来泥污尽。枕弓睡著待水生，不见阴山在前阵。马蹄足脱装马头，健儿战死谁封侯。	0
4丙午，上還宮。 還自〈華清宫〉。還，從宣翻，又音如字。	1
7乙丑，〈魏〉主如〈靈泉池〉；丁卯，如〈方山〉；己巳，還宮。	1
七年　〈成德〉﹑〈兗鄆〉使者。 頁七六九六	1
1夏，五月，〈京師〉大水。	1
《漢書》《文帝紀》“大將軍”下有“建成侯董赫”句。	1
秋日游古寺，秋山正苍苍。泛舟次岩壑，稽首金仙堂。下有寒泉流，上有珍禽翔。石门吐明月，竹木涵清光。中夜河沈沈，但闻松桂香。旷然出尘境，忧虑澹已忘。	0
白版年犹小，黄花褐已通。若为诗思逸，早欲似休公。迈俗多真气，传家有素风。应须学心地，宗旨在关东。	0
17己卯，〈齊〉〈北高唐郡〉降。 《五代志》：〈同安郡〉〈宿松縣〉，〈梁〉置〈高唐郡〉。降，戶江翻。 辛巳，詔〈南豫州〉刺史〈黃法𣰋〉 𣰋，巨俱翻。 徙鎭〈歷陽〉。 〈晉氏〉南渡，〈豫部〉殲覆，刺史〈祖約〉自〈譙城〉退屯〈壽春〉。〈咸和〉間，〈庾亮〉治〈蕪湖〉。〈咸康〉間，〈毛寶〉治〈邾城〉。〈永和〉初，〈趙胤〉鎭〈牛渚〉。二年，〈謝尙〉鎭〈蕪湖〉，四年，進〈壽春〉，九年，鎭〈歷陽〉，十一年，進〈馬頭〉。〈寧康〉初，〈桓沖〉戍〈姑孰〉。〈宋〉〈永初〉中，分〈淮東〉爲〈南豫州〉，治〈歷陽〉，〈淮西〉爲〈豫州〉。〈泰始〉中，〈淮西〉陷沒，以〈揚州〉之〈淮南〉﹑〈宣城〉爲〈南豫州〉，治〈宣城〉，〈蕭齊〉治〈姑孰〉。〈梁武〉佳兵，治無定所。〈侯景〉之亂，〈江〉﹑〈淮〉之地皆歸〈高齊〉。〈陳〉治〈宣城〉，今復〈歷陽〉，命徙鎭焉。 乙酉，〈南齊昌〉太守〈黃詠〉克〈齊昌〉外城。 《五代志》：〈蘄春郡〉〈蘄春縣〉，舊曰〈蘄陽〉，〈梁〉改〈蘄水〉，〈後齊〉改曰〈齊昌〉，置〈齊昌郡〉。守，式又翻。 丙戌，〈廬陵〉內史〈任忠〉軍于〈東關〉，克其東﹑西二城， 〈東關〉東﹑西二城，〈吳〉〈諸葛恪〉所築也。任，音壬。 進克〈蘄城〉； 《五代志》：〈廬江郡〉〈襄安縣〉，〈梁〉曰〈蘄〉。蘄，居衣翻，又音其。 戊子，又克〈譙郡城〉。 此《地形志》〈合州〉之〈南譙郡城〉也，亦在〈蘄縣〉界。 〈秦州〉城降。 自四月辛亥拔〈秦州〉水柵，至是三十八日，州城始降。 癸巳，〈瓜步〉﹑〈胡墅〉二城降。 二城皆在〈六合縣〉界，臨〈江〉。降，戶江翻。 帝以〈秦郡〉，〈吳明徹〉之鄕里，詔具太牢，令拜祠上冢， 上，時掌翻。 文武羽儀甚盛，鄕人榮之。	1
張政烺標點容肇祖聶崇岐覆校	1
32癸酉，帝發〈陝州〉；乙亥，至〈洛陽〉，寢疾。	1
37壬申，初令百官每五日起居，轉對奏事。 時依〈盛唐〉之制，百官轉對各奏本司公事。	1
〈順化〉節度使﹑同平章事﹑判〈明州〉〈錢元珦〉驕縱不法， 以〈吳越〉於〈台州〉置〈德化〉節度槪觀之，蓋置〈順化〉節度於〈明州〉也。又按〈薛〉《史》，〈長興〉三年昇〈楚州〉爲〈順化軍〉，以〈明州〉刺史〈錢元珦〉爲本州節度使。〈楚州〉時屬〈楊氏〉，〈元珦〉蓋鎭〈明州〉而領〈楚州〉節耳。珦，許亮翻。 每請事於王府不獲， 王府，謂〈吳越國〉王府。 輒上書悖慢。 悖，蒲昧翻，又蒲沒翻。 嘗怒一吏，置鐵牀炙之， 炙，之石翻。 臭滿城郭。〈吳王〉〈元瓘〉遣牙將〈仰仁詮〉詣〈明州〉召之，〈仁詮〉左右慮〈元珦〉難制，勸爲之備，〈仁詮〉不從，常服徑造聽事。 《姓苑》有〈仰〉姓。詮，且緣翻。造，七到翻。聽，讀曰廳。 〈元珦〉見〈仁詮〉至，股慄，遂還〈錢塘〉，幽於別第。〈仁詮〉，〈湖州〉人也。	1
危桥转溪路，经雨石丛荒。幽瀑下仙果，孤巢悬夕阳。病辞青琐秘，心在紫芝房。更喜谐招隐，诗家有望郎。	0
极目郡城楼，浮云拂槛愁。政成多暇日，诗思动先秋。远霁千岩雪，随波一叶舟。昔曾窥粉绘，今愿许陪游。	0
9丙寅，上謁〈太淸宮〉。 〈天寶〉元年正月，得靈符，起〈玄元皇帝廟〉於〈西京〉〈大寧坊〉，〈東京〉置於〈東宮〉〈積善坊〉〈臨淄〉舊邸，天下諸郡各置〈玄元像〉於〈開元觀〉。至二年三月十二日，改在〈京〉〈玄元宮〉爲〈太淸宮〉，〈東京〉爲〈太極宮〉，天下諸郡爲〈紫極宮〉。 丁卯，羣臣上尊號曰〈開元天地大寶聖文神武應道皇帝〉，赦天下。禘﹑祫自今於〈太淸宮〉〈聖祖〉前設位序正。	1
闲游何必多徒侣，相劝时时举一杯。博望苑中无职役，建春门外足池台。绿油剪叶蒲新长，红蜡黏枝杏欲开。白马朱衣两宫相，可怜天气出城来。	0
拂爲（㰌）〔傕〕所害　從〈龍谿〉本﹑〈學海堂〉本改。	1
甄豐主（訣）〔决〕斷　從〈黄〉校本﹑〈吴慈培〉校改。《漢書》《王莽傳》作“擊斷”。	1
少府耿熙　耿熙，《後漢書》《孝獻帝紀》作“〈耿紀〉”。	1
12朝廷以〈李克用〉據〈雲中〉，夏，四月，以前〈大同軍〉防禦使〈盧簡方〉爲〈振武〉節度使，以〈振武〉節度使〈李國昌〉爲〈大同〉節度使，以爲〈克用〉必無以拒也。 是時朝議謂使〈李國昌〉以父臨子，子必無以拒，豈知〈李國昌〉父子欲兼據兩鎭。《考異》曰：《唐末見聞錄》：“〈遮虜軍〉及〈代州〉告急，〈竇尙書〉差〈回鶻〉五百騎邊界巡檢，至四月三日，進發至〈五里堠〉北，副將〈康叔譚〉恃酒叛逆，射損都將〈趙歸義〉﹑斫損將判官〈閻建弘〉擒縛入府。尙書令下於衙南門全家處斬，使司差副兵馬使〈趙元掠〉領馬軍進發，〈閻建弘〉遞送〈海西〉。當月內有敕送節到，除前〈大同軍〉防禦使〈盧簡方〉充〈振武〉節度使，除〈振武〉節度使〈李尙書〉充〈大同軍〉節度使。”《實錄》云：“戊辰，以〈簡方〉爲〈振武〉，〈國昌〉爲〈大同〉。”蓋誤以〈康叔譚〉作亂之日爲〈簡方〉等建節之日   也。《新》《沙陀傳》曰：“〈李克用〉旣殺〈段文楚〉，諸校共丐〈克用〉爲〈大同〉防禦留後，不許，發諸道兵進捕。諸道不甚力，而〈黃巢〉方引兵渡〈江〉，朝廷度未能制，乃赦之，以〈國昌〉爲〈大同軍〉防禦使。〈國昌〉不受命，詔〈河東〉節度使〈崔彥昭〉﹑〈幽州〉〈張公素〉共擊之，無功。”據此，則是〈大同〉防禦使，非節度使也。〈薛居正〉《五代史紀》曰：“〈武皇〉殺〈段文楚〉，諸將列狀以聞，請授〈武皇〉旄鉞，朝廷不允，徵諸道兵以討之。〈乾符〉五年，〈黃巢〉渡〈江〉，其勢滋蔓，天子乃悟其事，以〈武皇〉爲〈大同軍〉節度使﹑檢校工部尙書。”是〈克用〉爲〈大同軍〉節度使，非〈國昌〉。《實錄》《國昌傳》及《獻祖紀年錄》﹑《舊唐》《本紀》俱不言〈國昌〉爲〈大同〉節度使，獨《實錄》於此言之。下五月又云“〈國昌〉殺監軍，不肯代。”必有所據。蓋〈國昌〉父子俱不肯受代，朝廷以爲用〈國昌〉代〈克用〉，必無違命，故徙〈國昌〉爲〈大同軍〉節度使，而以〈盧簡方〉鎭〈振武〉，二人竟不受命，故〈簡方〉不得赴鎭而死於〈嵐州〉，〈國昌〉亦未嘗赴〈大同〉也。	1
21乙亥，以左將軍〈孔安國〉爲尙書左僕射。	1
近作新婚镊白髯，长怀旧卷映蓝衫。更欲携君虎丘寺，不知方伯望征帆。	0
征车千里至，碾遍六街尘。向此有营地，忽逢无事人。昔时颜未改，浮世路多新。且脱衣沽酒，终南山欲春。	0
庚辰，上問宰相：“坊市安未？”〈李石〉對曰：“漸安。然比日寒冽特甚， 比，毗至翻。 蓋刑殺太過所致。”〈鄭覃〉曰：“罪人周親前已皆死， 周親，〈孔安國〉曰：周，至也。 其餘殆不足問。”時宦官深怨〈李訓〉等，凡與之有瓜葛親， 瓜葛有所附麗。言非至親，或羣從中表相附麗以敍親好，若瓜葛然。 或蹔蒙奬引者，誅貶不已，故二相言之。	1
五柳先生自识微，无言共笑手空挥。胸中免被风波挠，肯为螳螂动杀机。	0
天平山上白云泉，云自无心水自闲。何必奔冲山下去，更添波浪向人间。	0
闻说南中事，悲君重窜身。山村枫子鬼，江庙石郎神。童稚留荒宅，图书托故人。青门好风景，为尔一沾巾。	0
〈黃巢〉攻〈興平〉，〈興平〉諸軍退屯〈奉天〉。 時〈鳳翔〉﹑〈邠寧〉軍屯〈興平〉。	1
29九月，癸丑，地震。	1
自古主司看荐士，明年应是不参差。须凭吉梦为先兆，必恐长才偶盛时。北阙上书冲雪早，西陵中酒趁潮迟。郤诜可要真消息，只向春前便得知。	0
23是歲，以右衞大將軍〈泉獻誠〉爲左衞大將軍。太后出金寶，命選南北牙善射者五人賭之，〈獻誠〉第一，以讓右玉鈐衞大將軍〈薛咄摩〉，〈咄摩〉復讓〈獻誠〉。 咄，當沒翻。 〈獻誠〉乃奏言：“陛下令選善射者，今多非〈漢〉官，竊恐四夷輕〈漢〉， 〈泉獻誠〉，〈高麗〉〈泉男生〉之子。〈薛咄摩〉，〈薛延陀〉之種，故云然。 請停此射。”太后善而從之。	1
万条银烛引天人，十月长安半夜春。步障三千隘将断，几多珠翠落香尘。	0
虚白堂前衙退后，更无一事到中心。移床就日檐间卧，卧咏闲诗侧枕琴。	0
〈初平〉元年春正月辛亥，大赦天下。侍中〈周毖〉﹑城門校尉〈伍瓊〉説〈董卓〉曰：“夫廢立事大，非常人所及。〈袁紹〉不達大體，恐懼出奔，非有他志也。今購之急，勢必爲變。〈袁氏〉樹恩四世，門生故吏徧於天下，若收豪傑以聚徒衆，英雄因之而起，〈山東〉非公之有也。不如赦之，拜一郡守，則〈紹〉喜於免罪，必無患矣。”〈卓〉以爲然，乃以〈紹〉爲〈渤海〉太守。癸丑，〈卓〉殺〈弘農王〉。〈卓〉使郎中令 （王） 〈〔李〕儒〉進酖於王曰  ：“服藥可以辟惡。”王曰：“我無疾，是欲殺我爾！”不肯，强之。於是王與〈唐姬〉及宫人飲 （藥） 〔讌别〕，  王自歌曰：“天道易兮運何艱！棄萬乘兮退守藩。逆臣見迫兮命不延，逝將去汝兮往幽玄！”〈唐姬〉起舞，歌曰：“皇天崩兮后土頽，身爲帝王兮命夭摧。死生異路兮從此乖，悼我煢獨兮心中哀！”因泣下，坐者皆悲。王謂〈唐姬〉曰：“卿故王者妃，勢不爲吏民妻，〔行〕矣。  自愛，從此與卿辭！”遂飲藥而死。   帝聞之，降坐盡哀。是時〈冀州〉刺史〈韓馥〉﹑〈豫州〉刺史〈孔伷〉﹑〈兖州〉刺史〈劉岱〉﹑〈陳留〉太守〈張邈〉﹑〈渤海〉太守〈袁紹〉﹑〈東海〉太守〈喬瑁〉﹑〈山陽〉太守〈袁遺〉﹑〈河南〉太守〈王匡〉﹑〈濟北〉相〈鮑信〉﹑後將軍〈袁術〉﹑議郎〈曹操〉等並興義兵，將以誅〈卓〉，衆各數萬人，推〈紹〉爲盟主。〈紹〉自號車騎將軍，〈操〉行奮武將軍。〈長沙〉太守〈孫堅〉亦起兵誅〈卓〉，比至〈南陽〉，衆數萬人。〈卓〉以〈堅〉爲破虜將軍，冀其和弭。〈堅〉討〈卓〉逾壯，進屯〈陽人〉。〈卓〉大怒，遣〈胡軫〉﹑〈吕布〉擊〈堅〉，戰于〈建平〉，〈堅〉大破之。〈卓〉以〈山東〉兵盛，欲徙都〈關中〉，召公卿議曰：“〈高祖〉都〈關中〉十一世。後〈漢〉中興，東都〈洛陽〉，從〈光武〉至今復十二世。案《石苞室讖》，宜復還都〈長安〉。”百官無敢應者。司徒〈楊彪〉曰：“遷都改制，天下大事，皆當因民之心，隨時之宜。昔〈盤庚〉五遷，〈殷〉民胥怨，故作三篇以曉諭之。往者〈王莽〉篡逆，變亂五常。〈更始〉﹑〈赤眉〉之變，焚燒〈長安〉，殘害百姓，民人流亡，百無一存。〈光武〉受命，更都〈洛陽〉，此其宜也。方今建立聖主，光隆〈漢〉祚，而無故捐宗廟宫殿，棄先帝園陵，百姓驚愕，不解此意，必糜沸螘聚，以致擾亂。《石苞室讖》妖邪之書，豈可信用？”〈卓〉作色曰：“〈楊公〉欲沮國家計邪？〈關東〉〈黄巾〉作亂，所在賊起，〈長安〉〈崤〉﹑〈函〉險固，國之重防。又〈隴〉右取材木，功夫不難，〈杜陵〉南山下有〈孝武帝〉故陶作甎處，一朝一夕可辦，宫室官府盍何足言！百姓小人何足與議！若有前却，以我大兵驅之，豈得自在？”百寮皆失色。太尉〈黄琬〉曰：“此大事，〈楊公〉語得無可思乎？”司空〈荀爽〉曰：“相國豈樂遷都邪？今〈山東〉兵起，非可一日禁也。而〈關西〉尚静，故當遷   之，以圖〈秦〉﹑〈漢〉之勢也。堅争不止，禍必有所歸，吾不爲也。”〈卓〉使有司奏免二公。二月丁亥，太尉〈黄琬〉﹑司徒〈楊彪〉策罷。初，〈卓〉用〈伍瓊〉﹑〈周毖〉之議，選天下名士，〈馥〉等既出，皆舉兵圖〈卓〉，〈卓〉以〈瓊〉﹑〈毖〉賣己，心怒之。及議西遷，〈瓊〉﹑〈毖〉固諫，〈卓〉大怒曰：“君言當拔用善士，〈卓〉從二君計，不敢違天下心，諸君到官，舉兵相圖，〈卓〉何相負？”遂斬〈瓊〉﹑〈毖〉。〈彪〉﹑〈琬〉恐懼，詣〈卓〉謝曰：“因小人戀舊，非欲沮國事也，請以不及爲受罪。”〈卓〉不勝當時之忿，既殺〈瓊〉﹑〈毖〉，旋亦悔之，故表〈彪〉﹑〈琬〉爲光禄大夫。〈卓〉以〈河南〉尹〈朱儁〉爲太僕，以爲己副。〈儁〉不肯受，因進曰：“國不宜遷，必孤天下望，成〈山東〉之釁，臣不見其可也。”有司曰：“召見君受拜而君拒之，不問徙事而君陳之，何也？”〈儁〉曰：“副相國至重，非臣所堪；遷都非計，臣之所急也。辭所不堪，進其所急，臣之宜也。”有司曰：“遷都之事，初無此計也，就有未露，何所受聞？”〈㑺〉曰：“相國〈董卓〉具爲臣説。”有司不能屈，於是朝之大臣及尚書郎〈華歆〉等皆稱焉。由是止不副〈卓〉，〈卓〉愈恨之。懼必爲〈卓〉所陷，乃奔〈荆州〉。光禄勳〈趙謙〉爲太僕，〈王允〉爲司徒，守尚書令。丁亥，天子遷都〈長安〉。〈卓〉留屯〈洛陽〉，盡焚宫室，徙民〈長安〉。壬辰，白虹貫日。三月己巳，車駕至〈長安〉，遭〈赤眉〉之亂，宫室焚盡，唯有〈高廟〉﹑京兆府舍，遂就都焉。戊午，〈卓〉殺太傅〈袁隗〉及其三子。是時〈袁紹〉屯〈河内〉，〈陳留〉太守〈張邈〉﹑〈兖州〉刺史〈劉岱〉﹑〈東郡〉太守〈喬瑁〉﹑〈山陽〉太守〈袁遺〉屯〈酸棗〉，後將軍〈袁術〉屯〈南陽〉。 （豫） 〈〔冀〕州〉刺史〈韓馥〉大會〈酸棗〉，  將盟，諸州郡更相推讓，莫有   肯先 （當） 〔者〕。  〈廣陵〉功曹〈臧洪〉升壇操血曰：“〈漢〉室不幸，王綱失統，賊臣〈董卓〉，乘釁縱害，禍加至尊，虐流百姓。大懼淪喪社稷，翦覆四海。〈兖州〉刺史〈劉岱〉﹑〈豫州〉刺史〈孔伷〉﹑〈陳留〉太守〈張邈〉﹑〈東郡〉太守〈喬瑁〉﹑〈廣陵〉太守〈超〉等，糾合義兵，並赴國難。凡我同盟，齊心戮力，以致臣節，殞首喪元，必無二致。有渝此盟，俾墜其命，無克遺育。皇天后土，祖宗明靈，實皆監之。”〈洪〉辭氣慷慨，涕泣横下，聞其言者，雖卒伍厮養莫不激揚。〈卓〉兵强，〈紹〉等莫敢先進。〈曹操〉曰：“舉義兵，誅暴亂，今衆已合，諸君何疑〔而〕後？  使〈董卓〉聞〈山東〉兵起，倚王室之尊，據〈二周〉之險，東向以臨天下，雖以無道行之，猶足以爲患。今焚燒宫室，劫遷天子，海内震動，不知所歸，此天亡之時也，一戰而天下定矣，不可失也。”其引軍西戰於〈滎陽〉，〈操〉兵大敗。是時〈青州〉刺史〈焦和〉亦起兵討〈卓〉， （務） 〈〔和〕〉及諸將西行，  不爲民人保鄣。始濟〈河〉，〈黄巾〉已入其境，〈青州〉殷實軍 （革） 〔强〕，  〈和〉望寇奔北，未嘗接風塵，交旗鼓也。好卜筮，信鬼神。入見其人，清談干霄；出觀其政，賞罰 （靖） 〔潰〕亂。  州遂蕭條，悉爲丘墟。頃之，〈和〉病卒，〈袁紹〉使〈臧洪〉領〈青州〉，撫〈和〉民衆，盗賊奔走。〈紹〉歎其能，徙爲〈東郡〉太守。夏四月，以大司馬〈劉虞〉爲太傅。尚書令〈王允〉奏曰：“太史〈王立〉説《孝經》六隱事，令朝廷行之，消却灾邪，有益聖躬。”詔曰：“聞王者當修德爾，不聞〈孔子〉制《孝經》有此而却邪者也。”〈允〉固奏請曰：“〈立〉學深厚，此聖人祕奥，行之無損。”帝乃從之。常以良日，〈王允〉與〈王立〉入爲帝誦《孝經》一章，以   （文） 〔丈〕二竹簞畫九宫其上，  隨日時而出入焉。及〈允〉被害，乃不復行也。 〈袁宏〉曰：神實聰明正直，依人而行者也。王者崇德，殷薦以為饗天地，可謂至矣。若夫六隱之事，非聖人之道也，匹夫且猶不可，而況帝王之命乎！ 五月，司空〈荀爽〉薨。〈爽〉字〈慈明〉，〈朗陵〉令〈淑〉之子也。年十二，太尉〈杜喬〉師焉，舉孝廉﹑賢良。黨事禁錮，隱於海上，又南匿〈漢〉濱。黨事解，辟命交至，有道﹑博士徵，皆不就。〈獻帝〉初，〈董卓〉薦〈爽〉爲〈平原〉相，未到官，徵爲光禄勳，至府三日，遷司空。當是之時，忠正者慷慨，而懷道者深嘿。〈爽〉既解禍於〈董卓〉之朝，又旬日之間位極人臣，君子以此譏之。初，〈爽〉兄弟八人號曰“八龍”，〈爽〉最有儒雅稱。兄子〈彧〉，名重於世。六月辛未，光禄大夫〈种弗〉爲司空。〈卓〉發〈洛陽〉諸陵及大臣冢墓，壞〈洛陽〉城中鍾簴，鑄以爲錢，皆不成文；更鑄五銖錢，文章 （城） 〔輪〕郭不可把持，  於是貨輕而物貴，穀一斛至數百萬。〈遼東〉太守〈公孫度〉自號爲〈平州〉牧，立〈漢〉世祖廟。單于〈羌渠〉既爲國人所殺，其子 （孫） 〈於扶羅〉應立，  國人立〈須卜〉爲單于，〈於扶羅〉詣闕訟。會〈靈帝〉崩，王室亂，〈於扶羅〉將數千騎與〈白波〉賊寇〈冀州〉界，百姓皆高壁清野，抄掠少有所得，欲歸國，國人不受，遂止〈河東〉。	1
以阿黨權〔臣〕免　從〈南監〉本﹑〈龍谿〉本補。	1
時諸〈武〉用事，〈唐〉宗室人人自危，衆心憤惋。 惋，烏貫翻。 會〈眉州〉刺史〈英公〉〈李敬業〉及弟〈盩厔〉令〈敬猷〉﹑ 〈漢武帝〉置〈盩厔縣〉，屬〈扶風〉；〈後漢〉﹑〈晉〉省，〈後魏〉復置，〈後周〉置〈周南郡〉；〈隋〉廢郡，以〈盩厔縣〉屬〈京兆〉；〈唐〉置〈岐州〉。盩厔，音舟窒。 給事中〈唐之奇〉﹑〈長安〉主簿〈駱賓王〉﹑ 〈唐〉〈赤縣〉主簿，從八品上。 詹事司直〈杜求仁〉 〈唐〉詹事司直，正九品上，掌彈劾宮僚，糾舉職事。 皆坐事，〈敬業〉貶〈柳州〉司馬，〈敬猷〉免官，〈之奇〉貶〈栝蒼〉令， 〈漢〉〈會𥡴〉〈回浦縣〉，〈後漢〉更名〈章安〉；〈光武〉分〈章安縣〉之〈南鄕〉，置〈松陽縣〉；〈隋〉分〈松陽〉之東界，置〈栝蒼縣〉，帶〈栝州〉，以〈栝蒼山〉名縣。 〈賓王〉貶〈臨海〉丞， 〈吳〉分〈章安〉，置〈臨海縣〉，屬〈臨海郡〉；〈隋〉廢郡，以縣屬〈栝州〉；〈唐〉分帶〈台州〉。 〈求仁〉貶〈黟〉令。 〈黟縣〉，〈漢〉屬〈丹楊郡〉，〈吳〉分屬〈新安郡〉，〈隋〉﹑〈唐〉屬〈歙州〉。黟，〈師古〉音伊，〈劉昫〉音䃜。 〈求仁〉，〈正倫〉之姪也。 〈杜正倫〉事〈太宗〉﹑〈高宗〉。 〈盩厔〉尉〈魏思溫〉嘗爲御史，復被黜。 復，扶又翻。 皆會於〈揚州〉， 《舊志》：〈揚州〉，〈京師〉東南二千七百五十三里，至〈東都〉一千七百四十九里。 各自以失職怨望，乃謀作亂，以匡復〈廬陵王〉爲辭。	1
报卢君，门外雪纷纷。纷纷门外雪，城中鼓声绝。强梁御史人觑步，安得夜开沽酒户。	0
俸禄三年后，程途一月间。舟中非客路，镜里是家山。密雪沾行袂，离杯变别颜。古人唯贺满，今挈解由还。	0
陈绿向参差，初红已重叠。中庭初扫地，绕树三两叶。	0
1五月，丁巳，〈炅〉衆潰，走保〈南陽〉， 炅，古迥翻。〈炅〉不書姓，承上卷〈安祿山〉將攻〈魯炅〉事也。〈炅〉自〈潁川〉走保〈南陽〉。《考異》曰：《玄宗實錄》云：“〈炅〉攜百姓數千人奔〈順陽川〉。”今從《舊傳》。 賊就圍之。太常卿〈張垍〉薦〈夷陵〉太守〈虢王〉〈巨〉有勇略，上徵〈吳王〉〈祗〉爲太僕卿， 垍，其冀翻。〈夷陵郡〉，〈峽州〉。守，式又翻。上，亦謂〈玄宗〉，自〈靈武〉卽位後，〈玄宗〉稱“上皇”，稱〈肅宗〉爲“上”。 以〈巨〉爲〈陳留〉·〈譙郡〉太守﹑〈河南〉節度使，兼統〈嶺南〉節度使〈何履光〉﹑ 〈陳留郡〉，〈汴州〉。〈譙郡〉，〈亳州〉。此二郡太守也。是年升五府經略討擊使爲〈嶺南〉節度使，領〈廣〉﹑〈韶〉﹑〈循〉﹑〈潮〉﹑〈康〉﹑〈瀧〉﹑〈端〉﹑〈新〉﹑〈封〉﹑〈春〉﹑〈勤〉﹑〈羅〉﹑〈潘〉﹑〈高〉﹑〈思〉〔〈恩〉〕﹑〈雷〉﹑〈崖〉﹑〈瓊〉﹑〈振〉﹑〈儋〉﹑〈萬安〉﹑〈軍〉〔〈藤〉〕二十二州，治〈廣州〉。 〈黔中〉節度使〈趙國珍〉﹑ 〈趙國珍〉，〈牂柯〉別部〈充州〉〈蠻〉酋〈趙君道〉之裔。〈楊國忠〉兼〈劍南〉節度，以〈國珍〉有方略，授〈黔中〉都督，護〈五溪〉十餘年，天下方亂，其所部獨寧。按《新書》   《方鎭表》：〈開元〉二十六年，〈黔州〉置〈五溪〉諸州經略使，〈天寶〉十四載，增領守捉使，〈代宗〉〈大曆〉四年，始置〈辰〉﹑〈溪〉﹑〈巫〉﹑〈錦〉﹑〈業〉五州都團練守捉觀察處置使，〈憲宗〉〈元和〉三年，〈黔州〉觀察增領〈涪州〉，〈唐〉末，始於〈黔州〉置節鎭。疑此時〈趙國珍〉未得建節。至明年，《通鑑》書置〈黔中〉節度，必有所據。 〈南陽〉節度使〈魯炅〉。〈國珍〉，本〈牂柯〉〈夷〉也。 牂，音臧。柯，音哥。 戊辰，〈巨〉引兵自〈藍田〉出，趣〈南陽〉。 趣，七喩翻。 賊聞之，解圍走。	1
贞女谁家女？孤标坐此台。青蛾随月转，红粉向花开。二八无人识，千秋已作灰。洁身终不嫁，非为乏良媒。	0
10秋，七月，丁酉朔，日有食之。 《考異》曰：《宋志》無此食，今從《晉書》。	1
〈齊〉伐〈魯〉，取〈最〉。 【〈章〉：十二行本“最”下有“韓救魯”三字；乙十一行本同；〈孔〉本同；〈張〉校同；〈退齋〉校同。】〈武王〉封〈太公〉於〈齊〉，〈唐〉〈靑州〉之〈臨淄〉是也。《括地志》曰：〈天齊水〉在〈臨淄〉東南十五里。《封禪書》曰：齊之所以爲〈齊〉者，以〈天齊〉。是年，   〈康公〉〈貸〉之十一年。自〈太公〉至〈康公〉二十九世。〈成王〉封〈伯禽〉於魯，〈唐〉〈兗州〉之〈曲阜〉是也。是年，〈穆公〉之十六年。自〈伯禽〉至〈穆公〉凡二十八世。	1
儒中年最老，独有济南生。爱子方传业，无官自耦耕。竹通山舍远，云接雪田平。愿作门人去，相随隐姓名。	0
拣得琅玕截作筒，缄题章句写心胸。随风每喜飞如鸟，渡水常忧化作龙。粉节坚如太守信，霜筠冷称大夫容。烦君赞咏心知愧，鱼目骊珠同一封。	0
1冬，十月，上行幸〈雍〉，祠〈五畤〉；還，祝祠〈泰一〉，以拜德星。 〈師古〉曰：拜而祠之，加祝辭。	1
荒台森荆杞，蒙笼无上路。传是古人迹，阮公长啸处。至今清风来，时时动林树。逝者共已远，升攀想遗趣。静然荒榛门，久之若有悟。灵光未歇灭，千载知仰慕。	0
7戊戌晦，日有食之。	1
5丙辰，以〈史元忠〉爲〈盧龍〉節度使。	1
2丙子，〈山胡〉圍〈齊〉〈離石〉。戊寅，〈齊〉主討之，未至，〈胡〉已走，因巡〈三堆〉， 〈魏收〉《地形志》：〈永安郡〉〈平寇縣〉，〈魏〉〈眞君〉七年併〈三堆〉屬焉。〈隋〉〈鴈門郡〉〈崞縣〉有〈平寇縣〉。 大獵而歸。	1
吟中双鬓白，笑里一生贫。	0
〈幷州〉大都督長史〈李世勣〉在州十六年，令行禁止，民夷懷服。上曰：“〈隋煬帝〉勞百姓，築長城以備〈突厥〉，卒無所益。 卒，子恤翻。 朕唯置〈李世勣〉於〈晉陽〉而邊塵不驚，其爲長城，豈不壯哉！”十一月，庚申，以〈世勣〉爲兵部尙書。	1
以〈褚淵〉爲司徒。賓客賀者滿座。〈褚炤〉歎曰：“〈彥回〉少立名行，何意披猖至此！ 披猖，言披靡而猖獗也。披，普皮翻。少，詩照翻。行，下孟翻。 門戶不幸，乃復有今日之拜。使〈彥回〉作中書郞而死，不當爲一名士邪！名德不昌，乃復有期頤之壽！” 《曲禮》曰：人生百年曰期頤。〈鄭〉《註》云：期，要也；   頤，養也；不知衣服食味，孝子要盡養道而已。 〈淵〉固辭不拜。	1
渭阙宫城秦树凋，玉楼独上无憀。含情不语自吹箫。调清和恨，天路逐风飘。何事乘龙人忽降，似知深意相招。三清携手路非遥。世间屏障，彩笔画娇饶。	0
二年（癸亥﹑一二三）	1
尧女楼西望，人怀太古时。海波通禹凿，山木闭虞祠。鸟道残虹挂，龙潭返照移。行云如可驭，万里赴心期。	0
功成谁不拥藩方，富贵还须是本乡。万里双旌汾水上，玉鞭遥指白云庄。	0
云雨三年别，风波万里行。愁来正萧索，况见古人名。	0
甲子，〈猛〉陳於〈渭源〉而誓之 按〈渭水〉不出〈潞縣〉。《水經註》有〈涅水〉出〈潞縣〉西〈覆甑山〉。或者“渭”字其“涅”字之誤乎？又按〈溫公〉《𥡴古錄》，書〈王猛〉破〈評〉于〈淸原〉。〈杜預〉曰：〈河東〉〈聞喜縣〉北有〈淸原〉。其地又與〈潞川〉相遠，姑存疑以待知者。〈杜佑〉《通典》作“潞源”。陳，讀曰陣；下同。 曰：“〈王景略〉受國厚恩，任兼內外，今與諸君深入賊地，當竭力致死，有進無退，共立大功，以報國家；受爵明君之朝，稱觴父母之室，不亦美乎！” 受爵明君之朝，謂有功而受賞於朝也。稱觴父母之室，謂受賞而歸，舉酒爲父母壽也。朝，直遙翻。 衆皆踴躍，破釜棄糧，大呼競進。 呼，火故翻。	1
玉勒聚如云，森森鸾鹤群。据梧花罽接，沃盥石泉分。华味惭初识，新声喜尽闻。此山招老贱，敢不谢夫君。	0
13己亥，改〈通訓門〉曰〈鳳集門〉；〈魏仲犀〉遷殿中侍御史，〈楊國忠〉屬吏率以鳳皇優得調。 調，徒釣翻。	1
20九月，己巳，〈楊公則〉等與〈魏〉〈揚州〉刺史〈元嵩〉戰，〈公則〉敗績。	1
金井梧桐秋叶黄，珠帘不捲夜来霜。熏笼玉枕无颜色，卧听南宫清漏长。	0
夜夜相思更漏残，伤心明月凭阑干，想君思我锦衾寒。咫尺画堂深似海，忆来惟把旧书看，几时携手入长安。	0
唯（甄）〔鄄〕城范（陽）東阿　從《三國志》《張邈傳》改。	1
〈乞伏乾歸〉至〈長安〉，〈秦王〉〈興〉以爲都督〈河南〉諸軍事﹑〈河州〉刺史﹑〈歸義侯〉。 此〈河南〉謂〈金城河〉之南。 久之，〈乞伏熾磐〉欲逃詣〈乾歸〉，〈武威王〉〈利鹿孤〉追獲之。〈利鹿孤〉將殺〈熾磐〉，〈廣武公〉〈傉檀〉曰：“子而歸父，無足深責，宜宥之以示大度。”〈利鹿孤〉從之。 〈秃髮傉檀〉勸其兄宥〈熾磐〉，而卒死於〈熾磐〉之手，豈非養虎自遺患乎！	1
2夏，六月，〈潁川〉鐵官徒〈申屠聖〉等百八十人殺長吏，盜庫兵，自稱將軍，經歷九郡。遣丞相長史﹑御史中丞逐捕，以軍興從事， 長，知兩翻。〈師古〉曰：逐捕之事，須有發興，皆依軍法。 皆伏辜。	1
太尉（宗）〔宋〕由　從〈學海堂〉本改。	1
伤秋不是惜年华，别忆春风碧玉家。强向衰丛见芳意，茱萸红实似繁花。	0
芳屏画春草，仙杼织朝霞。何如山水路，对面即飞花。	0
〈乞伏乾歸〉至〈苑川〉，以〈邊芮〉爲長史，〈王松壽〉爲司馬，公卿﹑將帥皆降爲僚佐﹑偏裨。 將，卽亮翻。帥，所類翻。	1
乌头虽黑白有时，唯有潜离与暗别，彼此甘心无后期。	0
關内侯以張掖酒泉　語殘缺不可解。諸本皆如此。	1
時〈王渾〉﹑〈王濬〉及〈琅邪王〉〈伷〉皆臨近境， 伷，音胄。 〈吳〉司徒〈何植〉﹑建威將軍〈孫晏〉 〈漢光武〉命〈耿弇〉爲建威大將軍，建威之號自此始。 悉送印節詣〈渾〉降。〈吳〉主用光祿勳〈薛瑩〉﹑中書令〈胡沖〉等計，分遣使者奉書於〈渾〉﹑〈濬〉﹑〈伷〉以請降。又遺其羣臣書， 遺，于季翻。 深自咎責，且曰：“今〈大晉〉平治四海，是英俊展節之秋，勿以移朝改朔，用損厥志。” 治，直之翻。朝，直遙翻。 使者先送璽綬於〈琅邪王〉〈伷〉。壬寅，〈王濬〉舟師過〈三山〉， 〈三山〉，在今〈建康府〉〈上元縣〉西南四十五里，又西卽〈江寧夾〉。〈陸游〉曰：〈三山磯〉在〈烈洲〉下。凡山臨江皆曰磯，〈三山〉，距〈金陵〉財五十餘里。 〈王渾〉遣信要〈濬〉蹔過論事， 信，卽信使。要，讀曰邀。蹔，與暫同。 〈濬〉舉帆直指〈建業〉，報曰：“風利，不得泊也。”是日，〈濬〉戎卒八萬，方舟百里， 《詩》云：就其深矣，方之舟之。《註》：方，泭也。舟，船也。《爾雅》：方木置水曰泭，音夫。 鼓譟入于〈石頭〉，〈吳〉主〈晧〉面縛輿櫬，詣軍門降。〈濬〉解縛焚櫬，延請相見。 櫬，初覲翻。 收其圖籍，克州四，郡四十三，戶五十二萬三千，   兵二十三萬。 〈吳〉有〈荆〉﹑〈揚〉﹑〈交〉﹑〈廣〉四州。〈漢獻帝〉〈興平〉二年，〈孫策〉始取〈江東〉，〈魏文帝〉〈黃初〉三年，〈吳〉王〈孫權〉始稱帝，傳四主，五十七年而亡。	1
天祚皇王德，神呈瑞谷嘉。感时苗特秀，證道叶方华。气转腾佳色，云披映早霞。薰风浮合颖，湛露净祥花。六穗垂兼倒，孤茎袅复斜。影同唐叔献，称庆比周家。	0
小寒连大吕，欢鹊垒新巢。拾食寻河曲，衔紫绕树梢。霜鹰近北首，雊雉隐丛茅。莫怪严凝切，春冬正月交。	0
见君新赠吕君诗，忆得同年行乐时。争入杏园齐马首，潜过柳曲斗蛾眉。八人云散俱游宦，七度花开尽别离。闻道秋娘犹且在，至今时复问微之。	0
嫩烟轻染柳丝黄，句引花枝笑凭墙。马上王孙莫回首，好风偏逐羽林郎。	0
昭潭无底橘州浮。	0
14十二月，庚午，〈梓州〉都督〈謝萬歲〉﹑〈兗州〉都督〈謝法興〉﹑與〈黔州〉都督〈李孟嘗〉討〈琰州〉叛〈獠〉； “梓州，當作“牂州”。〈武德〉三年，〈牂柯蠻〉酋〈謝龍羽〉降，以其地置〈牂州〉。“兗州”當作“充州”，〈武德〉三年，以〈牂柯蠻〉別部置。〈琰州〉，亦〈蠻州〉，〈貞觀〉四年置。皆屬〈黔州都督府〉。黔，音琴。獠，魯皓翻。 〈萬歲〉﹑〈法興〉入洞招慰，爲〈獠〉所殺。	1
流芳能几日，惆怅又闻蝉。行在多新贵，幽栖独长年。	0
树根雪尽催花发，池岸冰消放草生。唯有须霜依旧白，春风于我独无情。	0
復（撓）〔橈〕而從之　從《漢書》《張良傳》改。	1
旧是秦时镜，今来古匣中。龙盘初挂月，凤舞欲生风。石黛曾留殿，朱光适在宫。应祥知道泰，监物觉神通。肝胆诚难隐，妍媸信易穷。幸居君子室，长愿免尘蒙。	0
2初，〈智宣子〉將以〈瑤〉爲後，〈智果〉曰：“不如〈宵〉也。 〈韋昭〉曰：〈智宣子〉，〈晉〉卿〈荀躒〉之子〈申〉也。〈瑤〉，〈宣子〉之子   〈智伯〉也，諡曰〈襄子〉。〈智果〉，〈智氏〉之族也。〈宵〉，〈宣子〉之庶子也。按《諡法》：聖善周聞曰宣。〈智氏〉溢美也。 〈瑤〉之賢於人者五，其不逮者一也。 〈韋昭〉曰：不仁也。 美鬢長大則賢， 《通鑑》俗傳寫者多作“美鬚”，非也。《國語》作“美鬢”，今從之。【〈章〉：十二行本正作“鬢”；〈孔〉本同。乙十一行本作“鬚”。】 射御足力則賢，伎藝畢給則賢，巧文辯惠則賢， 〈韋昭〉曰：給，足也。巧文，巧於文辭。伎，渠綺翻。 強毅果敢則賢；如是而甚不仁。夫以其五賢陵人而以不仁行之，其誰能待之？ 〈韋昭〉曰：待，猶假也。 若果立〈瑤〉也，〈智〉宗必滅。”弗聽。〈智果〉別族於太史，爲〈輔氏〉。 此事見《國語》。按《左傳》〈哀公〉二十三年，〈晉〉〈荀瑤〉伐〈齊〉，始見于《傳》。〈哀〉二十三年，《史記》〈元王〉五年也。〈荀躒〉，〈智文子〉也。〈定〉十四年，〈智文子〉猶見于《傳》。〈智宣子〉之事，《傳》無所考。立〈瑤〉之議，當在〈元王〉五年之前。〈韋昭〉曰：太史掌氏姓，《周禮》春官之屬；小史掌定世繫，辨昭穆。〈鄭司農〉《註》云：史官主書，故〈韓宣子〉聘〈魯〉，觀書于太史。世繫，謂《帝繫》﹑《世本》之屬是也；小史主定之。〈賈公彥〉《疏》曰：《註》引太史證之者，太史史官之長，共其事故也。蓋〈周〉之制，小史定姓氏，其書則太史掌之。〈智果〉欲避〈智氏〉之禍，故於太史別族。〈宋祁〉《國語》《補音》：別，彼列翻；又如字。	1
几度作游客，客行长苦辛。愁看函谷路，老尽布衣人。岁远关犹固，时移草亦春。何当名利息，遣此绝征轮。	0
癸卯，以〈江陽王〉〈繼〉爲太師，〈北海王〉〈顥〉爲太傅；光祿大夫〈李延寔〉爲太保，賜爵〈濮陽王〉；〈幷州〉刺史〈元天穆〉爲太尉，賜爵〈上黨王〉；前侍中〈楊椿〉爲司徒；車騎大將軍〈穆紹〉爲司空，領尙書令，進爵〈頓丘王〉；〈雍州〉刺史〈長孫稚〉爲驃騎大將軍﹑開府儀同三司，賜爵〈馮翊王〉； 雍，於用翻。長，知兩翻。驃，匹妙翻。騎，奇寄翻。 殿中尙書〈元諶〉爲尙書右僕射，賜爵〈魏郡王〉；金紫光祿大夫〈廣陵王〉〈恭〉加儀同三司；其餘起家暴貴者，不可勝數。〈延寔〉，〈沖〉之子也， 〈李沖〉柄用於〈文明〉﹑〈孝文〉之時。   勝，音升。 以帝舅故，得超拜。	1
奮其威〔詐〕　從《漢書》《王莽傳》補。	1
何处难忘酒，长安喜气新。初登高第后，乍作好官人。省壁明张榜，朝衣稳称身。此时无一盏，争奈帝城春。	0
举目时时似故园，乡心自动向谁言。白云晓湿寒山寺，红叶夜飞明月村。震泽风帆归橘岸，钱塘水府抵城根。羡师了达无牵束，竹径生苔掩竹门。	0
5置〈西河〉﹑〈北地〉屬國以處〈匈奴〉降者。 處，昌呂翻。	1
头白夫妻分无子，谁令兰梦感衰翁。三声啼妇卧床上，一寸断肠埋土中。蜩甲暗枯秋叶坠，燕雏新去夜巢空。情知此恨人皆有，应与暮年心不同。	0
3太師〈王舜〉自〈莽〉篡位後，病悸寖劇，死。 〈師古〉曰：心動曰悸。寖，漸也。悸，音葵季翻。	1
日暮游清池，疏林罗高天。馀绿飘霜露，夕气变风烟。水门架危阁，竹亭列广筵。一展私姻礼，屡叹芳樽前。感往在兹会，伤离属颓年。明晨复云去，且愿此流连。	0
自倚婵娟望主恩，谁知美恶忽相翻。黄金不买汉宫貌，青冢空埋胡地魂。	0
1春，正月，丁丑朔，〈漢〉主〈聰〉宴羣臣於〈光極殿〉，使〈懷帝〉著靑衣行酒。 著，陟略翻。 〈庾珉〉﹑〈王雋〉等不勝悲憤，因號哭；〈聰〉惡之。 勝，音升。號，戶刀翻。惡，烏路翻。 有吿〈珉〉等謀以〈平陽〉應〈劉琨〉者，二月，丁未，〈聰〉殺〈珉〉，〈雋〉等故〈晉〉臣十餘人， 〈永嘉〉三年，〈珉〉﹑〈雋〉與帝俱沒于虜。 〈懷帝〉亦遇害。 年三十。 大赦，復以〈會𥡴劉夫人〉爲貴人。 〈永嘉〉六年，〈聰〉以夫人妻帝，〈聰〉封帝爲〈會𥡴公〉，故曰〈會𥡴劉夫人〉。會，工外翻。	1
人世将天上，由来不可期。谁知一回顾，更作两相思。	0
〈萬榮〉之破〈王孝傑〉也，於〈柳城〉西北四百里依險築城，留其老弱婦女，所獲器仗資財，使妹夫〈乙冤羽〉守之，引精兵寇〈幽州〉。恐〈突厥〉〈默啜〉襲其後，遣五人至〈黑沙〉，語〈默啜〉曰： 〈黑沙〉，〈突厥〉庭。語，牛倨翻。 “我已破〈王孝傑〉百萬之衆，〈唐〉人破膽，請與可汗乘勝共取〈幽州〉。”三人先至，〈默啜〉喜，賜以緋袍。二人後至，〈默啜〉怒其𥡴緩，將殺之，二人曰：“請一言而死。”〈默啜〉問其故，二人以〈契丹〉之情吿。〈默啜〉乃殺前三人而賜二人緋，使爲鄕導， 鄕，讀曰嚮。 發兵取〈契丹〉〈新城〉，殺所獲〈涼州〉都督〈許欽明〉以祭天；圍〈新城〉三日，克之， 〈新城〉，卽前〈契丹〉所築，在〈柳城〉西北者。 盡俘以歸。使〈乙冤羽〉馳報〈萬榮〉。	1
三十年来坐对山，唯将无事化人间。斋时往往闻钟笑，一食何如不食闲。	0
〈周〉人以小司徒〈韋孝寬〉嘗立勳於〈玉壁〉， 事見一百五十九卷〈梁武帝〉〈中大同〉元年。〈後周〉之制，小司徒，六命，上大夫也。 乃置〈勳州〉於〈玉壁〉，以〈孝寬〉爲刺史。	1
兩漢紀下後漢紀	1
〈王鐸〉﹑〈盧攜〉欲使〈張自勉〉以所將兵受〈宋威〉節度，〈鄭畋〉以爲〈威〉與〈自勉〉已有疑忿，若在麾下，必爲所殺，不肯署奏。八月，辛未，〈鐸〉﹑〈攜〉訴於上，求罷免；庚辰，〈畋〉請歸〈滻川〉養疾； 〈滻川〉在〈長安〉東。滻，音產。 上皆不許。 史言〈僖宗〉不能定國是。	1
〈謝朏〉輕舟出詣闕， 朏，敷尾翻。 詔以爲侍中﹑司徒﹑尙書令。〈朏〉辭腳疾不堪拜謁，角巾自輿詣〈雲龍門〉謝。詔見於〈華林園〉， 見，賢遍翻。 乘小車就席。明旦，上幸〈朏〉宅， 〈謝朏〉仕〈宋〉及〈齊〉，有宅在〈建康〉。 宴語盡懽。〈朏〉固陳本志，不許；因請自還東迎母，許之。臨發，上復臨幸， 復，扶又翻。 賦詩餞別；王人送迎，相望於道。 凡將上命者皆謂之王人。 及還，詔起府於舊宅，禮遇優異。〈朏〉素憚煩，不省職事，衆頗失望。 〈謝朏〉之於〈樊英〉又不及遠甚。省，悉景翻。	1
暖阁春初入，温炉兴稍阑。晚风犹冷在，夜火且留看。独宿相依久，多情欲别难。谁能共天语，长遣四时寒。	0
〈陶侃〉﹑〈溫嶠〉之討〈蘇峻〉也，移檄征﹑鎭，使各引兵入援。〈湘州〉刺史〈益陽侯〉〈卞敦〉擁兵不赴，又不給軍糧，遣督護將數百人隨大軍而已，朝野莫不怪歎。 不料其如此而乃如此，故怪之；又念其平昔爲何如人而今乃爲此，故歎之。 及〈峻〉平，〈陶侃〉奏〈敦〉沮軍，顧望不赴國難，請檻車收付廷尉。 勤王之師，〈侃〉爲盟主；〈湘州〉又〈侃〉所督也，故〈侃〉奏收〈敦〉。沮，在吕翻。難，乃旦翻。 〈王導〉以喪亂之後，宜加寬宥，轉〈敦〉安南將軍﹑〈廣州〉刺史；病不赴，徵爲光祿大夫﹑領少府。〈敦〉憂愧而卒， 少，詩照翻。卒，子恤翻。 追贈本官，加散騎常侍，諡曰〈敬〉。 《諡法》：夙夜警戒曰敬；合善典法曰敬。〈卞敦〉何足以當之！	1
功（議）〔義〕如此　從〈學海堂〉本﹑《漢書》《賈鄒枚路傳》改。	1
（四）〔三〕十萬衆　從《漢書》《匈奴傳》改。	1
65丁巳，賜〈護國〉節度使〈李繼麟〉鐵券，以其子〈令德〉﹑〈令錫〉皆爲節度使，諸子勝衣者卽拜官， 勝，音升。 寵冠列藩。 〈朱友謙〉之寵，乃所以速禍也。是其反覆多矣，能無及乎！冠，工喚翻。	1
36乙酉，以前〈匡國〉節度使﹑同平章事〈馮道〉爲司空。時久無正拜三公者， 喪亂以來，以他官兼領及檢校三公者有之，無正拜者。 朝議疑其職事；〈盧文紀〉欲令掌祭祀掃除， 〈隋〉制：三公參議國之大事，祭祀則太尉亞獻，司徒奉俎，司空行掃除。〈盧文紀〉不深考，遂以爲司空職掌。朝，直遙翻。 〈道〉聞之曰：“司空掃除，職也，吾何憚焉。”旣而〈文紀〉自知不可，乃止。 史言〈後唐〉雖自言纂〈唐〉舊服，而文獻皆不足。	1
百岁几回同酩酊，一年今日最芳菲。愿将花赠天台女，留取刘郎到夜归。	0
〔盡虜之〕　原脱，據《漢書》《周亞夫傳》補。	1
再拜捧兄赠，拜兄珍重言。我有平生志，临别将具论。十岁慕倜傥，爱白不爱昏。宁爱寒切烈，不爱旸温暾。二十走猎骑，三十游海门。憎兔跳趯趯，恶鹏黑翻翻。鳌钓气方壮，鹘拳心颇尊。下观鬇鬡辈，一扫冀不存。名冠壮士籍，功酬明主恩。不然合身弃，何况身上痕。金石有销烁，肺腑无寒温。分画久已定，波涛何足烦。尝希苏门啸，讵厌巴树猿。瘴水徒浩浩，浮云亦轩轩。长歌莫长叹，饮斛莫饮樽。生为醉乡客，死作达士魂。	0
6壬申，葬〈明穆皇后〉于〈武平陵〉。	1
铁锁寨门扃白日，大张旗帜插青天。	0
〈劉希祖〉旣克〈安成〉，移檄〈湘部〉，〈始興〉內史〈王僧粲〉應之。〈僧粲〉自稱〈湘州〉刺史，引兵襲〈長沙〉。去城百餘里，於是〈湘州〉郡縣兵皆蜂起以應〈僧粲〉，唯〈臨湘〉﹑〈湘陰〉﹑〈瀏陽〉﹑〈羅〉四縣尙全。 〈臨湘〉﹑〈羅〉二縣，自〈漢〉以來屬〈長沙郡〉。〈吳〉立〈瀏陽縣〉，亦屬〈長沙〉。〈宋〉〈蒼梧王〉〈元徽〉二年分〈益陽〉﹑〈湘西〉﹑〈羅〉及〈巴〉〈峽〉流民立〈湘陰縣〉，屬〈湘東郡〉。〈隋〉改〈臨湘〉爲〈長沙縣〉，〈潭州〉治所也。〈唐〉廢〈羅縣〉入〈湘陰〉，屬〈岳州〉。〈瀏陽〉今仍屬〈潭州〉。瀏，音留，又音柳。 〈長沙〉人皆欲汎舟走，行事〈劉坦〉悉聚其舟焚之，遣軍主〈尹法略〉拒〈僧粲〉。戰數不利， 數，所角翻。 前〈湘州〉鎭軍〈鍾玄紹〉 按當時州府官屬無鎭軍之稱，此必《梁書》之誤。 潛結士民數百人，刻日翻城應〈僧粲〉。〈坦〉聞其謀，陽爲不知，因理訟至夜，而城門遂不閉以疑之。〈玄紹〉未發，明旦，詣〈坦〉問其故。〈坦〉久留與語，密遣親兵收其家書。〈玄紹〉在坐，而收兵已報，具得其文書本末。〈玄紹〉卽首服， 坐，徂臥翻；下於坐同。首，手又翻。 於坐斬之；焚其文書，餘黨悉無所問。衆愧且服，州郡遂安。〈法略〉與〈僧粲〉相持累月。〈建康城〉平，〈楊公則〉還州。〈僧粲〉等散走。〈王丹〉爲郡人所殺， 〈王丹〉先以〈南康〉應〈劉希祖〉。 〈劉希祖〉亦舉郡降。〈公則〉克己廉愼，輕刑薄賦，頃之，〈湘州〉戶口幾復其舊。 幾，居依翻。	1
10詔公卿舉才德兼備者各一人，〈司馬懿〉以〈兗州〉刺史〈太原〉〈王昶〉應選。 〈兗州〉統〈陳留〉﹑〈東郡〉﹑〈濟陰〉﹑〈任城〉﹑〈東平〉﹑〈濟北〉﹑〈泰山〉。昶，丑兩翻。 〈昶〉爲人謹厚，名其兄子曰〈默〉，曰〈沈〉， 沈，時林翻。 名其子曰〈渾〉，曰〈深〉，爲書戒之曰：“吾以四者爲名，欲使汝曹顧名思義，不敢違越也。夫物速成則疾亡，晚就而善終，朝華之草，夕而零落，松柏之茂，隆寒不衰，是以君子戒於〈闕黨〉也。 《論語》：〈闕黨〉童子將命，或問之曰：“益者歟？”〈孔子〉曰：“吾見其居於位也，見其與先生並行也，非求益者也，欲速成者也。” 夫能屈以爲伸，讓以爲得，弱以爲強，鮮不遂矣。 鮮，息淺翻。 夫毀譽者，愛惡之原而禍福之機也。 譽，音余。惡，烏路翻。 〈孔子〉曰：‘吾之於人，誰毀誰譽。’ 見《論語》。 以聖人之德猶尙如此，況庸庸之徒而輕毀譽哉！人或毀己，當退而求之於身。若己有可毀之行，則彼言當矣；若己無可毀之行，則彼言妄矣。當則無怨於彼， 當，丁浪翻。 妄則無害於身，又何反報焉！諺曰：‘救寒莫如重裘， 重，直龍翻。 止謗莫如自脩’，斯言信矣。” 〈昶〉之所以戒子姪如此。然〈高貴鄕公〉之難，〈王沈〉陷於不忠；平〈吳〉之役，〈王渾〉與〈王濬〉爭功。〈馬伏波〉萬里還書以戒兄子，固無益於兄子也。	1
29冬，十月，甲戌，〈隋〉廢〈河南道〉行臺省， 去年二月，〈隋〉置〈河南道〉行臺省。 以〈秦王〉〈俊〉爲〈秦州〉總管，〈隴右〉諸州盡隸焉。 〈秦州〉〈天水郡〉。	1
21秋，七月，〈曹翔〉至〈晉陽〉；己亥，捕土團殺〈鄧虔〉者十三人，殺之。〈義武〉兵至〈晉陽〉，不解甲，讙譟求優賞， 讙，與諠同。 〈翔〉斬其十將一人，乃定。發〈義成〉﹑〈忠武〉﹑〈昭義〉﹑〈河陽〉兵會于〈晉陽〉，以禦〈沙陀〉。八月，戊寅，〈曹翔〉引兵救〈忻州〉。〈沙陀〉攻〈岢嵐軍〉，陷其羅城，敗官軍于〈洪谷〉， 〈洪谷〉在〈岢嵐軍〉南。敗，補邁翻。 〈晉陽〉閉門城守。	1
密雪纷初降，重城杳未开。杂花飞烂熳，连蝶舞徘徊。洒散千株叶，销凝九陌埃。素华凝粉署，清气绕霜台。明觉侵窗积，寒知度塞来。谢家争拟絮，越岭误惊梅。暗魄微茫照，严飙次第催。稍封黄竹亚，先集紫兰摧。孙室临书幌，梁园泛酒杯。静怀琼树倚，醉忆玉山颓。翠陌饥乌噪，苍云远雁哀。此时方夜直，想望意悠哉。	0
幂幂复苍苍，微和傍早阳。前春寒已尽，待闰日犹长。柳变虽因雨，花迟岂为霜。自兹延圣历，谁不驻年光。	0
崖谷喷疾流，地中有雷集。百泉势相荡，巨石皆却立。跳波沸峥嵘，深处不可挹。昏为蛟龙怒，清见云雨入。灵怪祟偏祠，废兴自兹邑。沈淫顷多昧，檐宇遂不葺。吾闻被明典，盛德惟世及。生人载山川，血食报原隰。岂伊骇微险，将以循氓揖。奔飞振吕梁，忠信亦我习。波流浸已广，悔吝在所汲。溪水有清源，褰裳靡沾湿。	0
百礼崇容，千官肃事。灵降舞兆，神凝有粹。奠享咸周，威仪毕备。奏夏登列，歌雍撤肆。	0
君子愛人以（禮）〔德〕　從《後漢書》《荀彧列傳》改。	1
古人若不死，吾亦何所悲。萧萧烟雨九原上，白杨青松葬者谁。贵贱同一尘，死生同一指。人生在世共如此，何异浮云与流水。短歌行，短歌无穷日已倾。邺宫梁苑徒有名，春草秋风伤我情。何为不学金仙侣，一悟空王无死生。	0
笙歌惆怅欲为别，风景阑珊初过春。争得遣君诗不苦，黄河岸上白头人。	0
岩间寒事早，众山木已黄。北风何萧萧，兹夕露为霜。感激未能寐，中宵时慨慷。黄虫初悲鸣，玄鸟去我梁。独卧时易晚，离群情更伤。思君若不及，鸿雁今南翔。	0
春三月　〈龍谿〉本作“春二月”。	1
若为南国春还至，争向东楼日又长。白片落梅浮涧水，黄梢新柳出城墙。闲拈蕉叶题诗咏，闷取藤枝引酒尝。乐事渐无身渐老，从今始拟负风光。	0
君弹乌夜啼，我传乐府解古题。良人在狱妻在闺，官家欲赦乌报妻。乌前再拜泪如雨，乌作哀声妻暗语。后人写出乌啼引，吴调哀弦声楚楚。四五年前作拾遗，谏书不密丞相知。谪官诏下吏驱遣，身作囚拘妻在远。归来相见泪如珠，唯说闲宵长拜乌。君来到舍是乌力，妆点乌盘邀女巫。今君为我千万弹，乌啼啄啄泪澜澜。感君此曲有深意，昨日乌啼桐叶坠。当时为我赛乌人，死葬咸阳原上地。	0
11丁巳，詔壞郡國諸淫祀， 壞，音怪。 特留〈雒陽〉〈王渙〉﹑〈密縣〉〈卓茂〉二祠。	1
转悲新岁重于山，不似轻鸥肯复还。朱绂纵教金印换，青云未胜白头闲。	0
纶阁沈沈无宠命，苏台籍籍有能声。岂唯不得清文力，但恐空传冗吏名。郎署回翔何水部，江湖留滞谢宣城。所嗟非独君如此，自古才难共命争。	0
天遣相门延积庆，今同太庙荐嘉宾。柳条此日同谁折，桂树明年为尔春。倚棹寒吟渔浦月，垂鞭醉入凤城尘。由来不要文章得，要且文章出众人。	0
梦上高高天，高高苍苍高不极。下视五岳块累累，仰天依旧苍苍色。蹋云耸身身更上，攀天上天攀未得。西瞻若水兔轮低，东望蟠桃海波黑。日月之光不到此，非暗非明烟塞塞。天悠地远身跨风，下无阶梯上无力。来时畏有他人上，截断龙胡斩鹏翼。茫茫漫漫方自悲，哭向青云椎素臆。哭声厌咽旁人恶，唤起惊悲泪飘露。千惭万谢唤厌人，向使无君终不寤。	0
党家风味足肥羊，绮阁留人漫较量。万羊亦是男儿事，莫学狂夫取次尝。	0
〈景〉使〈丁和〉將兵五千守〈夏首〉，〈宋子仙〉將兵一萬爲前驅，趣巴陵， 趣，七喩翻。 分遣〈任約〉直指〈江陵〉，〈景〉帥大兵水步繼進。於是緣〈江〉戍邏，望風請服，〈景〉拓邏至于〈隱磯〉。 拓，斥開也。邏，遮也，巡也。拓開巡邏以張兵勢。邏，魯可翻，又魯佐翻。《水經》：〈江水〉自〈公安〉而東，過〈下雋縣〉北，又東逕〈彭城磯〉北。〈彭城磯〉北對〈隱磯〉，二磯之間，〈大江〉之中也。 〈僧辯〉乘城固守，偃旗臥鼓，安若無人。壬戌，〈景〉衆濟〈江〉， 自〈隱磯〉濟〈江〉。《考異》曰：《梁帝紀》作“甲子”。今從《太淸紀》。 遣輕騎至城下，問：“城內爲誰？”答曰：“〈王領軍〉。”騎曰：“何不早降？” 降，戶江翻。 〈僧辯〉曰：“大軍但向〈荆州〉，此城自當非礙。” 言兵若向〈荆州〉，此城當非遮礙。   騎去。頃之，執〈王珣〉等至城下，使說其弟〈琳〉。〈琳〉曰：“兄受命討賊，不能死難， 說，式芮翻。難，乃旦翻。 曾不內慙，翻欲賜誘！”取弓射之，〈珣〉慙而退。 誘，音酉。射，而亦翻。 〈景〉肉薄百道攻城， 薄，伯各翻。 城中鼓譟，矢石雨下，〈景〉士卒死者甚衆，乃退。〈僧辯〉遣輕兵出戰，凡十餘返，皆捷。〈景〉被甲在城下督戰， 被，皮義翻。 〈僧辯〉著綬﹑乘輿﹑奏鼓吹巡城， 著，陟略翻。綬，音受。吹，昌瑞翻。 〈景〉望之，服其膽勇。	1
〈哥舒翰〉亦爲其部將論功， 爲，于僞翻。將，卽亮翻。 敕以〈隴右〉十將﹑特進﹑〈火拔州〉都督﹑〈燕山郡王〉〈火拔歸仁〉爲驃騎大將軍， 十將，亦〈唐〉中世以來軍中將領之職名。〈火拔〉，〈突厥〉別部也。〈開元〉中置〈火拔州〉。〈唐〉制：特進，文散階，正二品。驃騎大將軍，武散階，從一品。燕，因肩翻。驃，匹妙翻。騎，奇寄翻。 〈河源軍〉使〈王思禮〉加特進，〈臨洮〉太守〈成如璆〉﹑討擊副使〈范陽〉〈魯炅〉﹑〈皋蘭府〉都督〈渾惟明〉並加雲麾將軍， 〈貞觀〉中，〈鐵勒〉來降，以〈渾〉部置〈皋蘭〉都督府。雲麾將軍，武散階，從三品上。洮，土刀翻。守，式又翻。璆，音求。炅，火迥翻。 〈隴右〉討擊副使〈郭英乂〉爲左羽林將軍。〈英乂〉，〈知運〉之子也。〈翰〉又奏〈嚴挺之〉之子〈武〉爲節度判官，〈河東〉〈呂諲〉爲支度判官， 諲，伊眞翻。 前〈封丘〉尉〈高適〉爲掌書記，〈安邑〉〈曲環〉爲別將。 〈河東郡〉，〈蒲州〉。〈唐〉制：邊軍有支度使，以計軍資糧仗之用，其屬有判官﹑巡官。〈封丘縣〉，〈漢〉﹑〈晉〉以來屬〈陳留〉，〈唐〉屬〈汴州〉。〈安邑縣〉，屬〈蒲州〉。《姓譜》：〈晉穆侯〉子〈成師〉封於〈曲沃〉，其後氏焉。〈漢〉有〈代郡〉太守〈曲謙〉；《貨殖傳》有〈曲叔〉。諲，伊眞翻。	1
乙亥，詔削〈孟知祥〉官爵。	1
臣〈光〉曰：從衡之說雖反覆百端，然大要合從者，六國之利也。昔先王建萬國，親諸侯，使之朝聘以相交，饗宴以相樂， 樂音洛。 會盟以相結者，無他，欲其同心勠力以保家國也。曏使六國能以信義相親，則〈秦〉雖強暴，安得而亡之哉！夫〈三晉〉者，〈齊〉﹑〈楚〉之藩蔽；〈齊〉﹑〈楚〉者，〈三晉〉之根柢； 柢，都禮翻，又丁計翻。 形勢相資，表裏相依。故以〈三晉〉而攻〈齊〉﹑〈楚〉，自絕其根柢也；以〈齊〉﹑〈楚〉而攻〈三晉〉，自撤其藩蔽也。安有撤其藩蔽以媚盜，曰“盜將愛我而不攻”，豈不悖哉！	1
不改延洪祚，因成揖让朝。讴歌同戴启，遏密共思尧。雨露施恩广，梯航会葬遥。号弓那独切，曾感昔年招。	0
五两竿头风欲平。张帆举棹觉船轻。柔橹不施停却棹，是船行。满眼风光多闪灼，看山恰似走来迎。子细看山山不动，是船行。	0
8癸丑，〈蜀〉主以左千牛衞上將軍〈李繼勳〉爲〈秦州〉宣慰使。 〈蜀〉以〈何重建〉降，遣使宣慰之。	1
世人如不容，吾自纵天慵。落叶凭风扫，香粳倩水舂。花朝连郭雾，雪夜隔湖钟。身外无能事，头宜白此峰。	0
5二月，乙酉，赦天下。	1
〈東安簡伯〉〈郗曇〉卒。 郗，丑之翻。曇，徒含翻。 二月，以〈東陽〉太守〈范汪〉都督〈徐〉﹑〈兗〉﹑〈冀〉﹑〈靑〉﹑〈幽〉五州諸軍事，兼〈徐〉﹑〈兗〉二州刺史。	1
帝失德寖彰，〈祏〉議廢帝，立〈江夏王〉〈寶玄〉。 夏，戶雅翻。 〈劉暄〉嘗爲〈寶玄〉〈郢州〉行事，執事過刻。有人獻馬，〈寶玄〉欲觀之，〈暄〉曰：“馬何用觀！”妃索煑肫， 肫，之春翻；鳥藏曰肫。又徒渾翻，豕也。 帳下諮〈暄〉，〈暄〉曰：“旦已煑鵝，不煩復此。” 復，扶又翻，又也。 〈寶玄〉恚曰：“舅殊無〈渭陽〉情。” 《詩》《渭陽序》曰：〈秦康公〉之母，〈晉獻公〉之女。〈文公〉遭〈驪姬〉之難，未反，而〈秦姬〉卒。〈穆公〉納〈文公〉。〈康公〉時爲太子，贈送〈文公〉于〈渭〉之陽。念母之不見也，我見舅氏，如母存焉。〈劉暄〉，〈明帝〉〈劉皇后〉之弟，故〈寶玄〉呼之爲舅，今按《詩小序》〈渭陽〉之事，乃甥用情於舅，後世率以舅不能用情於甥者爲無〈渭陽〉情，誤矣。恚，於避翻。 〈暄〉由是忌〈寶玄〉，不同〈祏〉議，更欲立〈建安王〉〈寶寅〉。〈祏〉密謀於〈始安王〉〈遙光〉，〈遙光〉自以年長，欲自取，以微旨動〈祏〉。〈祏〉弟〈祀〉亦以少主難保， 長，知兩翻。少，詩照翻；下同。 勸〈祏〉立〈遙光〉。〈祏〉意回惑，以問〈蕭坦之〉，〈坦之〉時居母喪，起復爲領軍將軍， 起復者，起之於苫塊之中，使復其位也。 謂〈祏〉曰：“〈明帝〉立，已非次，天下至今不服。若復爲此， 復，扶又翻；下可復﹑復能﹑不復﹑生復同。 恐四方瓦解，我期不敢言耳。”遂還宅行喪。 〈蕭坦之〉冒于榮勢，豈能終喪者！直以廢立大事，不欲預其禍，託此以引避耳。	1
香胜烧兰红胜霞，城中最数令公家。人人散后君须看，归到江南无此花。	0
望远涉寒水，怀人在幽境。为高皎皎姿，及爱苍苍岭。果见栖禅子，潺湲灌真顶。积疑一念破，澄息万缘静。世事花上尘，惠心空中境。清闲诱我性，遂使肠虑屏。许共林客游，欲从山王请。木栖无名树，水汲忘机井。持此一日高，未肯谢箕颍。夕霁山态好，空月生俄顷。识妙聆细泉，悟深涤清茗。此心谁得失，笑向西林永。	0
9秋，七月，丙辰，敕：“流貶人多在道逗留。自今左降官日馳十驛以上。” 上，時掌翻。 是後流貶者多不全矣。	1
2壬戌，發〈開封府〉民夫五萬脩〈大梁〉城，旬日而罷。	1
苍龙阙下陪骢马，紫阁峰头见白云。满眼流光随日度，今朝花落更纷纷。	0
晨起临风一惆怅，通川湓水断相闻。不知忆我因何事，昨夜三回梦见君。	0
〈燕〉﹑〈秦〉旣結好， 好，呼到翻。 使者數往來。 數，所角翻。 〈燕〉散騎侍郞 【〈章〉：十二行本“郞”下有“太原”二字；乙十一行本同；〈孔〉本同；〈張〉校同。】 〈郝晷〉﹑給事黃門侍郞〈梁琛〉相繼如〈秦〉。 琛，丑林翻。 〈晷〉與〈王猛〉有舊，〈猛〉接以平生，問以東方之事。〈晷〉見〈燕〉政不脩而〈秦〉大治， 治，直吏翻。【〈章〉：十二行本“治”下有“知   〈燕〉將亡”四字；乙十一行本同；〈孔〉本同；〈張〉校同；〈退齋〉校同。】 陰欲自託於〈猛〉，頗泄其實。	1
通鑑一百八十一	1
风琴秋拂匣，月户夜开关。荣启先生乐，姑苏太守闲。传声千古后，得意一时间。却怪钟期耳，唯听水与山。	0
2二月，〈魏〉司空〈東郡王〉〈陸定國〉坐恃恩不法，免官爵爲兵。	1
有酒有酒兮黯兮溟，仰天大呼兮。天漫漫兮高兮青，高兮漫兮吾孰知天否与灵。取人之仰者，无乃在乎昭昭乎曰与夫日星。何三光之并照兮，奄云雨之冥冥。幽妖倏忽兮水怪族形，鼋鼍岸走兮海若斗鲸。河溃溃兮愈浊，济翻翻兮不宁。蛇喷云而出穴，虎啸风兮屡鸣。污高巢而凤去兮，溺厚地而芝兰以之不生。葵心倾兮何向，松影直而孰明。人惧愁兮戴荣，天寂默兮无声。呜呼！天在云之上兮，人在云之下兮。又安能决云而上征，呜呼。既上征之不可兮，我奈何兮杯复倾。	0
5初，〈柔然〉〈頭兵可汗〉始得返國， 事見一百四十九卷〈普通〉二年。可，從刊入聲。汗，音寒。 事〈魏〉盡禮。及〈永安〉以後，雄據北方，禮漸驕倨，雖信使不絕，不復稱臣。 使，疏吏翻；下同。復，扶又翻。 〈頭兵〉嘗至〈洛陽〉，心慕中國，乃置侍中﹑黃門等官；後得〈魏〉〈汝陽王〉典籤〈淳于覃〉，親寵任事，以爲祕書監，使典文翰。及兩〈魏〉分裂，〈頭兵〉轉不遜，數爲邊患。 數，所角翻。 〈魏〉丞相〈泰〉以新都〈關〉中，方有事〈山〉東，欲結婚以撫之，以舍人〈元翌〉女爲〈化政公主〉，妻〈頭兵〉弟〈塔寒〉。 妻，七細翻。 又言於〈魏〉主，請廢〈乙弗后〉，納〈頭兵〉之女。甲辰，以〈乙弗后〉爲尼， 〈魏〉立〈乙弗后〉，見上卷〈大同〉元年。 使〈扶風王〉〈孚〉迎〈頭兵〉女爲后。〈頭兵〉遂留〈東魏〉使者〈元整〉，不報其使。	1
形容瘦薄诗情苦，岂是人间有相人。只合一生眠白屋，何因三度拥朱轮。金章未佩虽非贵，银榼常携亦不贫。唯是无儿头早白，被天磨折恰平均。	0
〈策〉數渡水戰，不能克。〈策〉叔父〈靜〉說〈策〉曰：“〈朗〉負阻城守，難可卒拔。〈查瀆〉南去此數十里，宜從彼據其內， 說，輸芮翻。數，所角翻。卒，讀曰猝。《水經註》：〈浙江〉東逕〈固陵城〉北。昔〈范蠡〉築城於〈浙江〉之濱，   言可以固守，謂之〈固陵〉，今之〈西陵〉也。〈浙江〉又東逕〈柤塘〉，謂之〈柤瀆〉，〈孫策〉襲〈王朗〉所從出之道也。〈裴松之〉曰：查，音祖加翻。 所謂攻其無備，出其不意者也。”〈策〉從之，夜，多然火爲疑兵，分軍投〈查瀆〉道，襲〈高遷屯〉。 〈裴松之〉曰：按今〈永興縣〉有〈高遷橋〉。〈沈約〉曰：〈永興〉本〈漢〉〈餘曁縣〉，〈吳〉更名。〈蔡邕〉嘗經〈會𥡴〉〈高遷亭〉，取椽竹以爲笛，卽其處也。 〈朗〉大驚，遣故〈丹陽〉太守〈周昕〉等帥兵逆戰， 帥，讀曰率。 〈策〉破〈昕〉等，斬之。〈朗〉遁走，〈虞翻〉追隨營護〈朗〉，浮海至〈東冶〉， 《前漢志》：〈冶縣〉，屬〈會𥡴郡〉。〈師古〉曰：故〈閩越〉地；〈光武〉改曰〈章安〉。《晉志》曰：〈建安郡〉故〈秦〉〈閩中郡〉，〈漢高祖〉五年，以立〈閩越王〉；及〈武帝〉滅之，徙其人，名爲〈東冶〉；〈後漢〉改爲〈候官〉都尉；及〈吳〉，置〈建安郡〉。〈洪氏〉《隸釋》據《西漢志》曰：〈會𥡴〉西部都尉治〈錢唐〉，南部都尉治〈回浦〉。〈李宗諤〉《圖經》曰：〈文帝〉時，以〈山陰〉爲都尉治；〈元狩〉中，徙治〈錢唐〉，爲西部；〈元鼎〉中，又立東部都尉，治〈冶〉；〈光武〉改〈回浦〉爲〈章安〉，以〈冶〉立〈東候官〉。《吳孫亮傳》曰：〈五鳳〉中，以〈會𥡴〉東部爲〈臨海郡〉。《孫休傳》：〈永安〉中，以〈會𥡴〉南部爲〈建安郡〉。〈沈約〉《宋志》曰：〈東陽〉太守本〈會𥡴〉西部都尉。又曰：〈臨海〉太守本〈會𥡴〉東部都尉。〈前漢〉都尉治〈鄞〉，〈後漢〉分〈會𥡴〉爲〈吳郡〉，疑是都尉徙治〈章安〉。《續漢志》：〈章安〉故〈冶〉，〈光武〉更名。《晉太康記》：本〈鄞縣〉南之〈回浦鄕〉，〈章帝〉立。未詳孰是。又曰：〈司馬彪〉云：〈章安〉是故〈冶〉。然則〈臨海〉亦〈冶〉地也。〈張勃〉《吳錄》曰：是〈句踐〉冶鑄之所，後分爲〈會𥡴〉東﹑南二部都尉：東部，〈臨海〉是也；南部，〈建安〉是也。〈杜佑〉《通典》曰：〈後漢〉改〈冶縣〉爲〈候官〉都尉，後分〈冶縣〉爲〈會𥡴〉東南二都尉，今〈福州〉是南部，〈台州〉是東部。又曰：二〈漢〉〈會𥡴〉西部都尉理〈婺州〉。數說異同，各有脫誤，嘗參訂之。自〈秦〉置〈會𥡴郡〉，其治在今〈吳門〉；至〈順帝〉分置〈吳郡〉，而〈會𥡴〉徙郡於〈山陰〉。以〈浙江〉爲兩郡之境，故〈錢唐〉在〈西漢〉時屬〈會𥡴〉，所以爲西部治所；及〈會𥡴〉移於〈浙東〉，則西部亦移於〈婺女〉。〈回浦〉後改〈章安〉，乃〈會𥡴〉之東部，今〈台州〉蓋其地。〈冶縣〉則是南部，在〈吳〉屬〈建安郡〉，至〈唐〉遂爲   〈福州〉。《太康記》嘗云：〈回浦〉本〈鄞〉之南鄕，或云東部治〈鄞〉，因致〈休文〉之疑。然〈鄞〉及〈回浦〉皆〈西漢〉縣名，謂〈西漢〉割〈鄞〉而置縣，或未可知。至〈章帝〉時，〈回浦〉已非鄕矣。《太康》所紀，亦誤也。《前志》《註》〈會𥡴〉之〈冶縣〉云：本〈閩越〉地。《續志》曰：〈章安〉，故〈冶〉，〈閩越〉地，〈光武〉更名。因脫其中數字，故〈劉昭〉《補註》惑於《太康記》，而〈休文〉復不能剖判也。當云〈章安〉故〈回浦〉，〈章帝〉更名；〈東候官〉，故〈冶〉，〈閩越〉地，〈光武〉更名：於文乃足。此郡之末有“東部侯國”四字，卻是衍文，侯與候相近，而南部所治，故文有錯亂。〈班〉《史註》〈回浦〉爲南部。〈司馬彪〉謂〈章安〉是故〈冶〉，〈張勃〉謂分〈冶〉爲東﹑南二都尉，〈杜佑〉謂二〈漢〉西部皆在〈婺女〉，《圖經》以〈冶〉爲〈東部〉，皆誤也。余按〈洪〉說甚詳，其言〈錢唐〉，〈西漢〉時屬〈會𥡴〉，所以爲西部治所，此語亦恐有未安處。 〈策〉追擊，大破之，〈朗〉乃詣〈策〉降。 降，戶江翻。	1
为惭食肉主恩深，日晏蟠蜿卧锦衾。且学志人知白黑，那将好爵动吾心。	0
〈徐庶〉母爲〈操〉所獲，〈庶〉辭〈備〉，指其心曰：“本欲與將軍共圖王霸之業者，以此方寸之地也。今已失老母，方寸亂矣，無益於事，請從此別。”遂詣〈操〉。	1
〈承元〉時年二十， 《考異》曰：《舊傳》作“年十八”。按〈承元〉，〈大和〉七年卒，年三十三。則於今年二十矣。今從《實錄》。 將士拜之，〈承元〉不受，泣且拜；諸將固請不已，〈承元〉曰：“天子遣中使監軍，有事當與之議。”及監軍至，亦勸之。〈承元〉曰：“諸公未忘先德，不以〈承元〉年少， 少，詩照翻。 欲使之攝軍務，〈承元〉請盡節 【〈章〉：十二行本“節”下有“天子”二字；乙十一行本同；〈孔〉本同；〈張〉校同。】 以遵〈忠烈〉 【〈章〉：十二行本“烈”下有“王”字；乙十一行本同；〈張〉校同。】 之志， 〈王武俊〉封〈淸河郡王〉，諡〈忠烈〉。 諸公肯從之乎！”衆許諾。〈承元〉乃視事於都將聽事， 聽，讀曰廳。都將聽事，都知兵馬使之聽事也。 令左右不得謂己爲留後，委事於參佐，密表請朝廷除帥。	1
羞解明珰寻汉渚，但凭春梦访天涯。红楼日暮莺飞去，愁杀深宫落砌花。	0
朝野无事，寰瀛大康。圣人有作，盛礼重光。万国执玉，千官奉觞。南山永固，地久天长。	0
何处春深好，春深博弈家。一先争破眼，六聚斗成花。鼓应投壶马，兵冲象戏车。弹棋局上事，最妙是长斜。	0
右拾遺〈張德〉，生男三日，私殺羊會同僚，補闕〈杜肅〉懷一餤， 餤，徒濫翻，又弋廉翻，徒甘翻。 上表吿之。 上，時掌翻。 明日，太后對仗，謂〈德〉曰：“聞卿生男，甚喜。”〈德〉拜謝。太后曰：“何從得肉？”〈德〉叩頭服罪。太后曰：“朕禁屠宰，吉凶不預。然卿自今召客，亦須擇人。”出〈肅〉表示之。〈肅〉大慚，舉朝欲唾其面。 朝，直遙翻。唾，吐臥翻。	1
晚来篮舆雪中回，喜遇君家门正开。唯要主人青眼待，琴诗谈笑自将来。	0
〈陳留〉〈董宣〉爲〈雒陽〉令。〈湖陽公主〉蒼頭白日殺人，因匿主家，吏不能得。及主出行，以奴驂乘，〈宣〉於〈夏門〉亭候之， 〈雒陽〉十二城門，〈夏門〉位在亥。〈蔡質〉《漢儀》曰：〈雒陽〉十二城門，門一亭。〈賢〉曰：〈夏門〉，〈雒陽〉城北面西頭門，門外有〈萬壽亭〉。乘，繩證翻。 駐車叩馬， 叩，近也。 以刀畫地，大言數主之失； 數，所具翻。 叱奴下車，因格殺之。主卽還宮訴帝，帝大怒，召〈宣〉，欲箠殺之。 箠，止蕊翻。 〈宣〉叩頭曰：“願乞一言而死。”帝曰：“欲何言？”〈宣〉曰：“陛下聖德中興，而縱奴殺人，將何以治天下乎？ 治，直之翻。 臣不須箠，請得自殺！”卽以頭擊楹， 楹，柱也。 流血被面。 被，皮義翻。 帝令小黃門持   之。 小黃門，宦者也，屬少府。 使〈宣〉叩頭謝主，〈宣〉不從；強使頓之， 強，其兩翻。 〈宣〉兩手據地，終不肯俯。主曰：“〈文叔〉爲白衣時，藏亡匿死， 亡，謂亡命；死，謂犯死罪者。 吏不敢至門；今爲天子，威不能行一令乎？”帝笑曰：“天子不與白衣同！”因敕：“強項令出！” 〈賢〉曰：強項，言不低屈也。 賜錢三十萬；〈宣〉悉以班諸吏。由是能搏擊豪強，〈京師〉莫不震慓。 “慓”，當作“慄”。慓，音匹妙翻。《前書音義》曰：慓，疾也；非此義。【〈章〉：十二行本正作“慄”；〈孔〉本同。】	1
〈武宗〉〈會昌〉二年　〈張仲武〉爲東面招撫〈回鶻〉使，〈奚〉﹑〈契丹〉﹑〈室韋〉等並自指揮。 頁七九六六	1
建寧元年（戊申﹑一六八）	1
霜满中庭月满楼，金樽玉柱对清秋。当年称意须行乐，不到天明不肯休。	0
道侣难留为虐棋，邻家闻说厌吟诗。前峰月照分明见，夜合香中露卧时。	0
17初，〈趙〉主〈曜〉長子〈儉〉，次子〈胤〉。〈胤〉年十歲，長七尺五寸， 長子之長，知兩翻；下同。長七之長，直亮翻。 〈漢〉主〈聰〉奇之，謂〈曜〉曰：“此兒神氣，非〈義眞〉之比也， 〈儉〉，字〈義眞〉。 當以爲嗣。”〈曜〉曰：“藩國之嗣，能守祭祀足矣，不敢亂長幼之序。”〈聰〉曰：“卿之勳德，當世受專征之任， 言當世爲方伯，得專征伐也。 非他臣之比也，吾當更以一國封〈義眞〉。”乃封〈儉〉爲〈臨海王〉，立〈胤〉爲世子。旣長，多力善射，驍捷如風。 驍，堅堯翻。 〈靳準〉之亂， 事見九十卷〈大興〉元年。 沒於〈黑匿郁鞠〉部。 〈黑匿郁鞠〉旣歸〈胤〉，〈曜〉嘉其忠款，封爲〈左賢王〉，則亦〈匈奴〉之種也。 〈陳安〉旣敗，〈胤〉自言於〈郁鞠〉，〈郁鞠〉大驚，禮而歸之。〈曜〉悲喜，謂羣臣曰：“〈義光〉雖已爲太子，然沖幼儒謹，恐不堪今之多難。〈義孫〉，故世子也， 〈曜〉太子〈熙〉字〈義光〉；〈胤〉字〈義孫〉。難，乃旦翻。 材器過人，且涉歷艱難。吾欲法〈周文王〉﹑〈漢光武〉，以固社稷而安〈義光〉，何如？” 〈周文王〉舍〈伯邑考〉而立〈武王〉，〈漢光武〉舍長子〈彊〉而立〈明帝〉。 太傅〈呼延晏〉等皆曰：“陛下爲國家無窮之計，豈惟臣等賴之，實宗廟四海之慶。”左光祿大夫〈卜泰〉﹑太子太保〈韓廣〉進曰：“陛下以廢立爲是，不應更問羣臣；若以爲疑，固樂聞異同之言。 樂，音洛。 臣竊以爲廢太子，   非也。昔〈文王〉定嗣於未立之前，則可也；〈光武〉以母失恩而廢其子，豈足爲聖朝之法！ 朝，直遙翻。 曏以〈東海〉爲嗣，未必不如〈明帝〉也。〈胤〉文武才略，誠高絕於世；然太子孝友仁慈，亦足爲承平賢主。況東宮者，民﹑神所繫，豈可輕動！陛下誠欲如是，臣等有死而已，不敢奉詔。”〈曜〉默然。〈胤〉進曰：“父之於子，當愛之如一，今黜〈熙〉而立臣，臣何敢自安！陛下苟以臣爲頗堪驅策，豈不能輔〈熙〉以承聖業乎！必若以臣代〈熙〉，臣請效死於此，不敢聞命。”因歔欷流涕。 歔，音虛。欷，許旣翻，又音希。 〈曜〉亦以〈熙〉〈羊后〉所生，不忍廢也，乃追諡前妃〈卜氏〉爲〈元悼皇后〉。〈泰〉，卽〈胤〉之舅也，〈曜〉嘉其公忠，以爲上光祿大夫﹑儀同三司﹑領太子太傅；封〈胤〉爲〈永安王〉，拜侍中﹑衞大將軍﹑都督二宮禁衞諸軍事﹑開府儀同三司﹑錄尙書事。 二宮，〈曜〉宮及〈熙〉宮也。 命〈熙〉於〈胤〉盡家人之禮。 不以儲嗣使〈熙〉廢兄弟之庸敬。	1
衰鬓千茎雪，他乡一树花。今朝与君醉，忘却在长沙。	0
9詔脩〈永福殿〉，命宦官〈孫延希〉董其役。丁丑，帝至其所，見役徒有削柹爲匕，瓦中噉飯者， 柹，方廢翻，木札也。匕，卑履翻。噉，徒濫翻。 大怒，斬〈延希〉於市。	1
侵官有（罪）〔罰〕　從《漢書》《游俠傳》改。	1
3丙午，〈白敏中〉入朝，墜陛，傷腰，肩輿以歸。	1
征虜參軍〈豫章〉〈胡藩〉過〈江陵〉，見〈仲堪〉，說之曰： 說，輸芮翻。 “〈桓玄〉志趣不常，每怏怏於失職， 怏，於兩翻。 節下崇待太過，恐非將來之計也！”〈仲堪〉不悅。〈藩〉內弟 【〈章〉：十二行本“弟”下有“同郡”二字；乙十一行本同；〈孔〉本同。】 〈羅企生〉爲〈仲堪〉功曹，〈藩〉退，謂〈企生〉曰：“〈殷侯〉倒戈以授人，必及於禍。君不早圖去就，後悔無及矣！” 爲後〈桓玄〉殺〈企生〉﹑〈仲堪〉張本。企，區智翻。	1
嵌崆石洞古，飘洒玉泉吐。飞流势不定，散作松间雨。	0
右翅低垂左胫伤，可怜风貌甚昂藏。亦知白日青天好，未要高飞且养疮。	0
穷花常闭户，秋城闻捣衣。树回早秋色，川长迟落晖。	0
35戊戌，殺〈桂陽王〉〈鑠〉﹑〈衡陽王〉〈鈞〉﹑〈江夏王〉〈鋒〉﹑〈建安王〉〈子眞〉﹑〈巴陵王〉〈子倫〉。	1
建中之初放驯象，远归林邑近交广。兽返深山鸟搆巢，鹰雕鹞鹘无羁鞅。贞元之岁贡驯犀，上林置圈官司养。玉盆金栈非不珍，虎啖狴牢鱼食网。渡江之橘踰汶貉，反时易性安能长。腊月北风霜雪深，蜷局鳞身遂长往。行地无疆费传驿，通天异物罹幽枉。乃知养兽如养人，不必人人自敦奖。不扰则得之于理，不夺有以多于赏。脱衣推食衣食之，不若男耕女令纺。尧民不自知有尧，但见安闲聊击壤。前观驯象后驯犀，理国其如指诸掌。	0
圆月出山头，七贤林下游。梢梢寒叶坠，滟滟月波流。凫鹄共思晓，菰蒲相与秋。明当此中别，一为望汀洲。	0
知西域〔功〕可成　從〈學海堂〉本補。	1
〈魏王〉〈珪〉命有司正封畿， 〈宋白〉曰：〈魏道武〉都〈平城〉，東至〈上谷〉〈軍都關〉，西至〈河〉，南至〈中山〉〈隘門塞〉，北至〈五原〉，地方千里，以爲甸服。 標道里，平權衡，審度量；遣使循行郡國， 使，疏吏翻。行，下孟翻。 舉奏守宰不法者，親考察黜陟之。	1
29丁酉，〈周〉〈鄭桓公〉〈達奚武〉卒。 《諡法》：辟土服遠曰桓。卒，子恤翻。	1
忽忝专城奉六条，自怜出谷屡迁乔。驱车虽道还家近，捧日惟愁去国遥。朱户昨经新棨戟，风帆常觉恋箪瓢。江天夜夜知消息，长见台星在碧霄。	0
久卧长安春复秋，五侯长乐客长愁。绣帘朱毂逢花住，锦幨银珂触雨游。何处少年吹玉笛，谁家鹦鹉语红楼。年年只是看他贵，不及南山任白头。	0
远山含紫氛，春野霭云暮。值此归时月，留连西涧渡。谬当文墨会，得与群英遇。赏逐乱流翻，心将清景悟。行车俨未转，芳草空盈步。已举候亭火，犹爱村原树。还当守故扃，怅恨秉幽素。	0
10冠軍將軍〈孔陵〉等將兵二萬戍〈深杭〉， 冠，古玩翻。將，卽亮翻。《考異》曰：《梁》《鄧元起傳》，“〈魏〉將〈王景胤〉﹑〈孔陵〉寇〈東〉﹑〈西晉壽〉，並遣告急。”按《魏》《邢巒傳》曰，“〈蕭衍〉〈晉壽〉太守〈王景胤〉據〈石亭〉”；又曰，“〈蕭衍〉遣其將軍〈孔陵〉等據〈深杭〉”。然則〈景胤〉﹑〈陵〉皆〈梁〉將也，《元起傳》誤。 〈魯方達〉戍〈南安〉， 《五代志》：〈始州〉〈普安縣〉，舊曰〈南安〉。〈始州〉，〈唐〉之〈劍州〉。 〈任僧褒〉等戍〈石同〉，以拒〈魏〉。 任，音壬。 〈邢巒〉遣統軍〈王足〉將兵擊之，所至皆捷，遂入〈劍閣〉。〈陵〉等退保〈梓潼〉，〈足〉又進擊，破之。〈梁州〉十四郡地，東西七百里，南北千里，皆入于〈魏〉。 〈蕭子顯〉《齊志》，〈梁州〉注籍者二十二郡，荒郡不預焉；今〈魏〉取十四郡。	1
7左臺中丞〈來俊臣〉羅吿同平章事〈任知古〉﹑〈狄仁傑〉﹑〈裴行本〉﹑司禮 【〈章〉：十二行本“禮”作“農”；乙十一行本同；〈孔〉本同；〈退齋〉校同。】 卿〈崔〉 【〈章〉：十二行本“崔”作“裴”；乙十一行本同；下同。】 〈宣禮〉﹑前文昌左丞〈盧獻〉﹑御史中丞〈魏元忠〉﹑〈潞州〉刺史〈李嗣眞〉謀反。 任，音壬。嗣，祥吏翻。《考異》曰：《舊》《來俊臣傳》云：“地官尙書〈狄仁傑〉﹑〈益州〉長史〈任令暉〉﹑冬官尙書〈李遊道〉﹑秋官尙書〈袁智弘〉﹑司賓卿〈崔基〉﹑文昌左丞〈盧獻〉等六人，並爲羅告。”《李嶠傳》云：“太后使給事中〈李嶠〉與大理少卿〈張德裕〉﹑侍御史〈劉憲〉覆其獄，〈德裕〉等雖知其枉，懼罪，並從〈俊臣〉所奏。〈嶠〉曰：‘豈有知其枉濫而不爲申明哉！〈孔子〉曰：“見義不爲，無勇也。”’乃與〈德裕〉等列其枉狀，由是忤旨，出爲〈潤州〉司馬。”按〈嶠〉平生行事，恐不能如此，今不取。 先是，〈來俊臣〉奏請降敕，一問卽承反者得減死。 先，悉薦翻。 及〈知古〉等下獄， 下，遐嫁翻。 〈俊臣〉以此誘之， 誘，音酉。 〈仁傑〉對曰：“〈大周〉革命，萬物惟新，〈唐室〉舊臣，甘從誅戮。反是實！”〈俊臣〉乃少寬之。 少，詩沼翻；下同。 判官〈王德壽〉謂〈仁傑〉曰： 判官，〈俊臣〉之屬官也。 “尙書定減死矣。〈德壽〉業受驅策，欲求少階級，煩尙書引〈楊執柔〉，可乎？”〈仁傑〉曰：“皇天后土遣〈狄仁傑〉爲如此事！”以頭觸柱，血流被面；〈德壽〉懼而謝之。 被，皮義翻。	1
1春，正月，己巳，遷太廟神主於〈洛陽〉。甲戌，帝發〈大梁〉。壬申，以〈博王〉〈友文〉爲〈東都〉留守。 〈梁〉以〈大梁〉爲〈東都〉。 己卯，帝至〈洛陽〉；庚寅，饗太廟；辛巳，祀圜丘，大赦。	1
7甲子，太后御〈武成殿〉， 《唐六典》：〈洛陽宮〉南三門：中曰〈應天〉，左曰〈興敎〉，右曰〈光政〉。〈光政〉之內曰〈廣運〉，其北曰〈明福〉，〈明福〉之東曰〈武成門〉，其內曰〈武成殿〉。 皇帝帥王公以下上尊號。 帥，讀曰率。上，時掌翻。 丁卯，太后臨軒，遣禮部尙書〈武承嗣〉册嗣皇帝。自是太后常御〈紫宸殿〉， 《唐六典》，〈洛陽宮〉不載〈紫宸殿〉。以〈西京〉〈大明宮〉準之，〈紫宸殿〉內朝也，其位置當在〈乾元殿〉後。 施慘紫帳以視朝。 紫色之淺者爲慘紫。朝，直遙翻。	1
别来心事几悠悠，恨续长波晓夜流。欲知起望相思意，看取山云一段愁。	0
身退谢名累，道存嘉止足。设醴降华幡，挂冠守空谷。偶寻野外寺，仰慕贤者躅。不见昔簪裾，犹有旧松竹。烟霞虽异世，风韵如在瞩。余即江海上，归辙青山曲。	0
〈隋〉主徵〈梁〉主叔父太尉〈吳王〉〈岑〉入朝，拜大將軍，封〈懷義公〉，因留不遣； 朝，直遙翻。 復置〈江陵〉總管以監之。 〈隋〉罷〈江陵〉總管，見上卷〈陳高宗〉〈太建〉十四年。復，扶又翻。監，工銜翻。	1
百岁无多时壮健，一春能几日晴明。相逢且莫推辞醉，听唱阳关第四声。	0
〈行密〉以用度不足，欲以茶鹽易民布帛，掌書記〈舒城〉〈高勖〉曰：“兵火之餘，十室九空，又漁利以困之， 《記》《坊記》：諸侯不下漁色。《註》曰：象捕魚然，中網取之，是無所擇。漁利之“漁”猶漁色之“漁”。 將復離叛。 復，扶又翻；下同。 不若悉我所有易鄰道所無，足以給軍；選賢守令勸課農桑，數年之間，倉庫自實。”〈行密〉從之。 守，式又翻。令，力正翻。 〈田頵〉聞之曰：“賢者之言，其利遠哉！”〈行密〉馳射武伎，皆非所長， 伎，渠綺翻。 而寬簡有智略，善撫御將士，與同甘苦，推心待物，無所猜忌。嘗早出，從者斷馬鞦，取其金， 從，才用翻。斷，音短。鞦，七由翻，〈史炤〉曰：馬紂也。 〈行密〉知而不問，他日，復早出如故，人服其度量。	1
一番荷芰生池沼，槛前风送馨香。昔年于此伴萧娘。相偎伫立，牵惹叙衷肠。时逞笑容无限态，还如菡萏争芳。别来虚遣思悠飏。慵窥往事，金锁小兰房。	0
〈魏〉主欲以〈伊馛〉爲尙書，封郡公，〈馛〉辭曰：“尙書務殷，公爵至重，非臣年少愚近所宜膺受。” 馛，蒲撥翻。少，詩照翻。 帝問其所欲，對曰：“中﹑祕二省多諸文士， 中﹑祕，謂中書省﹑祕書省也。 若恩矜不已，請參其次。”帝善之，以爲中護軍將軍﹑祕書監。	1
20壬午，上享太廟。	1
水曲一追游，游人重怀恋。婵娟昨夜月，还向波中见。惊禽栖不定，流芳寒未遍。携手更何时，伫看花似霰。	0
〔好惡〕既（安）〔定〕乎功罪　從〈南監〉本﹑〈龍谿〉本﹑〈學海堂〉本補改。	1
〈漢〉主〈曜〉使征北將軍〈劉雅〉﹑鎭北將軍〈劉策〉屯〈汾陰〉， 〈汾陰縣〉，〈漢〉屬〈河東郡〉，〈晉〉省。 與〈勒〉共討〈準〉。	1
〈孫恩〉因民心騷動，自海島帥其黨殺〈上虞〉令， 〈上虞縣〉，自〈漢〉以來屬〈會𥡴郡〉，西北距郡城百餘里。帥，讀曰率。 遂攻〈會𥡴〉。〈會𥡴〉內史〈王凝之〉，〈羲之〉之子也，世奉天師道， 天師道，卽〈張道陵〉之所傳也。會，工外翻。 不出兵，亦不設備，日於道室𥡴顙跪呪。 道室，奉道之室也。𥡴，音啓。 官屬請出兵討〈恩〉，〈凝〉之曰：“我已請大道，借鬼兵守諸津要，各數萬，賊不足憂也。”及〈恩〉漸近，乃聽出兵，〈恩〉已至郡   下。甲寅，〈恩〉陷〈會𥡴〉，〈凝之〉出走，〈恩〉執而殺之，幷其諸子。〈凝之〉妻〈謝道蘊〉，〈奕〉之女也，聞寇至，舉措自若，命婢肩輿，抽刀出門，手殺數人，乃被執。 被，皮義翻。 〈吳國〉內史〈桓謙〉﹑〈臨海〉太守〈新秦王〉〈崇〉﹑ 《晉書》作“〈新蔡王〉〈崇〉”。〈崇〉，〈汝南王〉〈祐〉之曾孫，自其祖父以來，嗣〈新蔡國〉封。“秦”，當作“蔡”。 〈義興〉太守〈魏隱〉皆棄郡走。於是〈會𥡴〉〈謝鍼〉﹑〈吳郡〉〈陸瓌〉﹑〈吳興〉〈丘尩〉﹑ 鍼，其廉翻。瓌，姑回翻。尩，烏光翻。 〈義興〉〈許允之〉﹑〈臨海〉〈周胄〉﹑〈永嘉〉〈張永〉等及〈東陽〉﹑〈新安〉凡八郡人，一時起兵，殺長吏以應〈恩〉，旬日之中，衆數十萬。〈吳興〉太守〈謝邈〉﹑〈永嘉〉太守〈司馬逸〉﹑〈嘉興公〉〈顧胤〉﹑〈南康公〉〈謝明慧〉﹑黃門郞〈謝沖〉﹑〈張琨〉﹑中書郞〈孔道〉等皆爲〈恩〉黨所殺。〈邈〉﹑〈沖〉，皆〈安〉之弟子也。時〈三吳〉承平日久，民不習戰，故郡縣兵皆望風奔潰。	1
结发仕州县，蹉跎在文墨。徒有排云心，何由生羽翼。幸遭明盛日，万物蒙生植。独此抱微痾，颓然谢斯职。世道方荏苒，郊园思偃息。为欢日已延，君子情未极。驰觞忽云晏，高论良难测。游步清都宫，迎风嘉树侧。晨起西郊道，原野分黍稷。自乐陶唐人，服勤在微力。伫君列丹陛，出处两为得。	0
〈齊〉主思〈祖珽〉， 〈齊〉主受內禪，〈祖珽〉啓其謀，故思之。 就流囚中除〈海州〉刺史。 〈祖珽〉去年徙〈光州〉。《五代志》：〈東海郡〉，〈梁〉置〈南〉﹑〈北〉二〈靑州〉，〈東魏〉改爲〈海州〉。 〈珽〉乃遺〈陸媼〉弟儀同三司〈悉達〉書曰：“〈趙彥深〉心腹深沈，欲行〈伊〉﹑〈霍〉事， 遺，于季翻。媼，烏老翻。〈陸媼〉，卽謂〈令萱〉。沈，持林翻。 儀同姊弟豈得平安，何不早用智士邪！”〈和士開〉亦以〈珽〉有膽略，欲引爲謀主，乃棄舊怨，虛心待之，與〈陸媼〉言於帝曰：“〈襄〉﹑〈宣〉﹑〈昭〉三帝之子，皆不得立。 謂〈文襄〉﹑〈文宣〉﹑〈孝昭〉之子也。 今至尊獨在帝位者，〈祖孝徵〉之力也。 〈祖珽〉，字〈孝徵〉，事見上卷〈文帝〉〈天嘉〉元年。 人有功，不可不報。〈孝徵〉心行雖薄， 行，下孟翻。 奇略出人，緩急可使。且其人已盲，必無反心，請呼取，問以籌策。”〈齊〉主從之，召入，爲祕書監，加開府儀同三司。	1
初，九軍度〈遼〉，凡三十萬五千，及還至〈遼東城〉，唯二千七百人，資儲器械巨萬計， 巨萬，萬萬也。 失亡蕩盡。帝大怒，鎖繫〈述〉等。癸卯，引還。 《考異》曰：《雜記》：“七月，帝自〈涿郡〉還〈東都〉。十一月，〈宇文述〉等糧盡遁歸，〈高麗〉出兵邀截，亡失蕩盡。帝怒，敕所司鎖將隨行。無幾，斬〈劉士龍〉等於軍市，特赦〈述〉。”今從《隋書》。	1
3初，〈袁眞〉殺〈朱憲〉， 見一百二卷〈海西公〉〈太和〉五年。 〈憲〉弟〈綽〉逃奔〈桓溫〉。〈溫〉克〈壽陽〉，〈綽〉輒發〈眞〉棺，戮其尸。〈溫〉怒，將殺之，〈桓沖〉請而免之。〈綽〉事〈沖〉如父，〈沖〉薨，〈綽〉嘔血而卒。 卒，子恤翻。 〈劉裕〉克〈京口〉，以〈綽〉子〈齡石〉爲建武參軍。 〈裕〉本爲建武將軍，以〈齡石〉參軍事。 三月，戊午朔，〈裕〉軍與〈吳甫之〉遇於   〈江乘〉。 〈江乘〉，〈漢〉舊縣，屬〈丹楊郡〉。〈成帝〉〈咸康〉元年，〈桓溫〉領〈琅邪〉太守，鎭〈江乘〉之〈蒲洲〉，奏割〈丹楊〉之〈江乘〉立〈南琅邪郡〉，〈江乘縣〉屬焉。 將戰，〈齡石〉言於〈裕〉曰：“〈齡石〉世受〈桓氏〉厚恩，不欲以兵刃相向，乞在軍後。”〈裕〉義而許之。〈甫之〉，〈玄〉驍將也， 驍，堅堯翻。將，卽亮翻。 其兵甚銳。〈裕〉手執長刀，大呼以衝之，衆皆披靡， 呼，火故翻。披，普彼翻。 卽斬〈甫之〉，進至〈羅落橋〉。 〈羅落橋〉在〈江乘縣〉南，蓋緣水設羅落，因以爲名。 〈皇甫敷〉帥數千人逆戰， 帥，讀曰率。 寧遠將軍〈檀憑之〉敗死。〈裕〉進戰彌厲，〈敷〉圍之數重，〈裕〉倚大樹挺戰。 重，直龍翻。挺戰，挺身獨戰也。挺，他鼎翻，直也。 〈敷〉曰：“汝欲作何死！”拔戟將刺之，〈裕〉瞋目叱之，〈敷〉辟易。 刺，七亦翻。瞋，七人翻。辟，讀曰闢。易，如字。 〈裕〉黨俄至，射〈敷〉中額而踣， 射，而亦翻。中，竹仲翻。踣，蒲北翻。 〈裕〉援刀直進。 援，于元翻。 〈敷〉曰：“君有天命，以子孫爲託。”〈裕〉斬之，厚撫其孤。〈裕〉以〈檀憑之〉所領兵配參軍〈檀祗〉。〈祗〉，〈憑之〉之從子也。 從，才用翻。	1
蝶舞梨园雪，莺啼柳带烟。小池残日艳阳天，苧萝山又山。青鸟不来愁绝，忍看鸳鸯双结。春风一等少年心，闲情恨不禁。	0
1春，正月，甲寅朔，日有食之。〈魏舒〉稱疾，固請遜位，以〈劇陽子〉罷。〈舒〉所爲，必先行而後言，遜位之際，莫有知者。 《考異》曰：〈舒〉遜位，《紀》﹑《傳》皆無年月。《本傳》曰：“以災異遜位，帝不聽；後因正旦朝罷還第，表送章綬。”按《本傳》又曰。“遜位之際，人莫知者。”若今年正旦日食遜位，至他年正旦乃送章綬，不得云“人無知者”。蓋止因今者正旦朝罷，遂以災異遜位，不復起耳。 〈衞瓘〉與〈舒〉書曰：“每與足下共論此事，日日未果， 瓘言亦欲遜位，與共論此事，日復一日，未果如言。 可謂‘瞻之在前，忽焉在後’矣。” 用《論語》〈顏淵〉之言。	1
京城每与闲人别，犹自伤心与白头。今日别君心更苦，别君缘是在通州。	0
〈魏〉有新徙〈敕勒〉千餘家，苦於將吏侵漁， 將，卽亮翻。 出怨言，期以草生馬肥，亡歸漠北。尙書令〈劉絜〉﹑左僕射〈安原〉奏請及〈河〉冰未解，徙之〈河西〉，向春冰解，使不得北遁。〈魏〉主曰：“此曹習俗，放散日久，譬如囿中之鹿，急則奔突，緩之自定。吾區處自有道，不煩徙也。” 處，昌呂翻。 〈絜〉等固請不已，乃聽分徙三萬餘落于〈河西〉，西至〈白鹽池〉。 〈五原郡〉有〈白鹽池〉﹑〈黑鹽池〉，〈唐〉置〈鹽州〉，以此得名。 〈敕勒〉皆驚駭，曰：“圈我於〈河西〉，欲殺我也！” 圈，其卷翻，又其權翻。 謀西奔〈涼州〉。〈劉絜〉屯〈五原〉〈河〉北， 《水經註》：〈河水〉自〈朔方〉屈南過〈五原縣〉西。 〈安原〉屯〈悅拔城〉以備之。癸卯，〈敕勒〉數千騎叛北走，〈絜〉追討之；走者無食，相枕而死。 枕，之任翻。	1
几榻临池坐，轩车冒雪过。交亲致杯酒，僮仆解笙歌。流岁行将晚，浮荣得几多。林泉应问我，不住意如何。	0
万木秋霖后，孤山夕照馀。田园无岁计，寒近忆樵渔。	0
荒台森荆杞，蒙笼无上路。传是古人迹，阮公长啸处。至今清风来，时时动林树。逝者共已远，升攀想遗趣。静然荒榛门，久之若有悟。灵光未歇灭，千载知仰慕。	0
〈袁渙〉得賞賜，皆散之，家無所儲，乏則取之於人，不爲皦察之行， 皦，吉了翻。行，下孟翻。 然時人皆服其淸。時有傳〈劉備〉死者，羣臣皆賀，惟〈渙〉獨否。	1
14甲戌，司戎太常伯〈姜恪〉兼檢校左相，司平太常伯〈閻立本〉守右相。	1
供御香方加减频，水沈山麝每回新。内中不许相传出，已被医家写与人。	0
〈泰〉每以一方有事，輒以虛聲擾動天下，故希簡上事， 上，時掌翻。 驛書不過六百里。 〈狄道〉東至〈洛陽〉二千二百餘里，而驛書不過六百里，蓋傳入近裏郡縣，使如常郵筒以達〈洛陽〉也。 大將軍〈昭〉曰：“〈陳征西〉沈勇能斷， 沈，持林翻。 荷方伯之重。 荷，下可翻。 救將陷之城，而不求益兵，又希簡上事，必能辦賊者也。都督大將不當爾邪！”	1
持刀?密竹，竹少风来多。此意人不会，欲令池有波。	0
〈公孫淵〉數對國中賓客出惡言， 數，所角翻。 帝欲討之，以〈荆州〉刺史 【〈章〉：甲十六行本“史”下有“河東”二字；乙十一行本同；〈張〉校同。】 〈毌丘儉〉爲〈幽州〉刺史。 〈毌丘〉，複姓。毌，音無。 〈儉〉上疏曰：“陛下卽位以來，未有可書。〈吳〉﹑〈蜀〉恃險，未可卒平， 卒，讀曰猝。 聊可以此方無用之士克定〈遼東〉。” 〈鄭玄〉曰：聊，且略之辭。 光祿大夫〈衞臻〉曰：“〈儉〉所陳皆戰國細術，非王者之事也。〈吳〉頻歲稱兵， 稱，舉也。 寇亂邊境，而猶按甲養士，未果致討者，誠以百姓疲勞故也。〈淵〉生長海表，相承三世， 〈度〉﹑〈康〉﹑〈淵〉，凡三世。長，知兩翻。 外撫戎夷，內脩戰射，而〈儉〉欲以偏軍長驅，朝至夕卷， 卷，讀曰捲。 知其妄矣。”帝不聽，使〈儉〉帥諸軍及〈鮮卑〉﹑〈烏桓〉屯〈遼東〉南界， 帥，讀曰率。 璽書徵〈淵〉。〈淵〉遂發兵反，逆〈儉〉於〈遼隧〉。 〈遼隧縣〉，〈二漢〉屬〈遼東郡〉；《晉志》無其地，蓋在〈遼水〉東岸。《水經註》：〈玄菟郡〉〈高句麗縣〉有〈遼山〉，〈小遼水〉所出，西南至〈遼隧縣〉，入于〈大遼水〉。璽，斯氏翻。 會天雨十餘日，〈遼水〉大漲，〈儉〉與戰不利，引軍還〈右北平〉。〈淵〉因自立爲〈燕王〉，改元〈紹漢〉，置百官，遣使假〈鮮卑〉單于璽，封拜邊民，誘呼〈鮮卑〉以侵擾北方。 誘，音酉。	1
〔行〕矣　從《太平御覽》九二引《袁山松書》補。	1
握珠不返泉，匣玉不归山。明皇重士亦如此，忽怪褚生何得还。方称羽猎赋，未拜兰台职。汉箧亡书已暗传，嵩丘遗简还能识。朝朝待诏青锁闱，中有万年之树蓬莱池。世人仰望栖此地，生独徘徊意何为。故山可往薇可采，一自人间星岁改。藏书壁中苔半侵，洗药泉中月还在。春风饮饯灞陵原，莫厌归来朝市喧。不见东方朔，避世从容金马门。	0
陈绿向参差，初红已重叠。中庭初扫地，绕树三两叶。	0
陇头水欲绝，陇水不堪闻。碎影摇枪垒，寒声咽幔军。素从盐海积，绿带柳城分。日落天边望，逶迤入塞云。	0
八年（甲戌﹑八五四）	1
〈史炤〉《釋文》曰：〈雍〉，州名，入〈南北〉，系〈宋〉。按《南》﹑《北史》無《地理志》，今用《晉志》，郡邑相統屬處，各於逐國土地合音釋者，各分所系。（〈海陵〉本﹑〈費〉本同。）余按〈宋武〉削平〈關〉﹑〈洛〉，隨失〈關中〉，〈雍州〉仍〈東晉〉之舊，還復僑治〈襄陽〉。此時古〈雍州〉之域，已屬〈赫連〉，安得系〈宋〉耶！〈炤〉又言：《南》﹑《北史》無《地理志》，用《晉志》，各於逐國所有土地分系。此鹵莽之說也。〈南北〉國地理，〈沈約〉《宋書》﹑〈魏收〉《魏書》﹑〈蕭子顯〉《齊書》各有《地志》，〈梁〉﹑〈陳〉﹑〈北齊〉﹑〈後周〉四朝地理，則〈長孫無忌〉等集於《隋書》，謂之《五代志》，曷嘗無可考乎！〈炤〉之淺妄，欲蓋而章。又按此一節，〈炤〉以〈南北朝〉並立州郡，各有分系，蓋以此爲《通鑑》中間大節目處，〈海陵〉本及〈費氏〉本與〈炤〉本無一字異。〈費氏〉，〈蜀〉中鬻書之家，固宜用〈炤〉《釋》刊行。〈公休〉在〈炤〉前數十年，使〈炤〉用〈公休〉之說，則必拈出〈公休〉《釋文》以爲依據。今觀二家《釋文》，〈炤〉未嘗拈出〈公休〉，而〈海陵〉板行〈公休〉本，眞是蹈襲〈史炤〉，以是知〈海陵〉本爲好事者託〈公休〉以欺誤後人也。	1
得路到深寺，幽虚曾识名。藓浓阴砌古，烟起暮香生。曙月落松翠，石泉流梵声。闻僧说真理，烦恼自然轻。	0
11甲辰，追尊帝母〈胡婕妤〉曰〈章皇后〉。 婕妤，音接予。《諡法》：敬愼高明曰章。 封皇弟〈義恭〉爲〈江夏王〉， 夏，戶雅翻。 〈義宣〉爲〈竟陵王〉，〈義季〉爲〈衡陽王〉；仍以〈義宣〉爲左將軍，鎭〈石頭〉。	1
翠幕笼斜日，朱衣俨别筵。管弦凄欲罢，城郭望依然。路溢新城市，农开旧废田。春坊幸无事，何惜借三年。	0
以平南軍司〈劉胤〉爲〈江州〉刺史。 〈胤〉本爲〈溫嶠〉軍司。 〈陶侃〉﹑〈郗鑒〉皆言〈胤〉非方伯才，司徒〈導〉不從。或謂〈導〉子〈悅〉曰：“今大難之後， 難，乃旦翻。 紀綱弛頓，自〈江陵〉至于〈建康〉三千餘里，流民萬計，   布在〈江州〉。〈江州〉，國之南藩，要害之地，而〈胤〉以忲侈之性，臥而對之， 忲，奢也；忲，音太，又音大。 不有外變，必有內患矣。”〈悅〉曰：“此〈溫平南〉之意也。” 〈溫嶠〉爲平南將軍。	1
50租庸使〈王正言〉病風，恍惚不能治事， 恍，許昉翻。惚，音忽。治，直之翻。 〈景進〉屢以爲言。癸酉，以副使﹑衞尉卿〈孔謙〉爲租庸使，右威衞大將軍〈孔循〉爲副使。〈循〉卽〈趙殷衡〉也，〈梁〉亡，復其姓名。 〈歐〉《史》曰：〈孔循〉不知其家世何人也，少孤，流落於〈汴州〉，富人〈李讓〉闌得之，養以爲子。〈梁太祖〉以〈李讓〉爲養子，〈循〉乃冒姓〈朱氏〉，給事〈太祖〉帳中。〈太祖〉諸兒乳母有愛之者，養〈循〉爲子；乳母之夫姓〈趙〉，又冒姓〈趙〉，名〈殷衡〉。〈梁〉亡，事〈唐〉，始改〈孔〉名〈循〉。按〈唐〉〈天祐〉二年〈趙殷衡〉已權判宣徽院事，見二百六十五卷。 〈謙〉自是得行其志，重斂急徵以充帝欲，民不聊生。癸未，賜〈謙〉號豐財贍國功臣。 《記》曰：與其有聚斂之臣，寧有盜臣。而以是爲功臣之號以寵〈孔謙〉，〈唐〉之君臣不知其非也。民困軍怨，其能久乎！爲〈明宗〉誅〈謙〉張本。	1
昔余栖遁日，之子烟霞邻。共携松叶酒，俱篸竹皮巾。攀林遍岩洞，采药无冬春。谬以道门子，徵为骖御臣。常恐丹液就，先我紫阳宾。夭促万涂尽，哀伤百虑新。迹峻不容俗，才多反累真。泣对双泉水，还山无主人。	0
庚申，〈世民〉帥〈長孫無忌〉等入，伏兵於〈玄武門〉。 〈玄武門〉，宮城北門。帥，讀曰率。長，知兩翻。 〈張婕妤〉竊知〈世民〉表意，馳語〈建成〉。 婕妤，音接予。語，牛倨翻。 〈建成〉召〈元吉〉謀之，〈元吉〉曰：“宜勒宮府兵，託疾不朝，以觀形勢。” 朝，直遙翻。 〈建成〉曰：“兵備已嚴，當與弟入參，自問消息。”乃俱入，趣〈玄武門〉。 趣，七喩翻；下同。 上時已召〈裴寂〉﹑〈蕭瑀〉﹑〈陳叔達〉等，欲按其事。 瑀，音禹。	1
昨夜云生天井东，春山一雨一回风。林花并逐溪流下，欲上龙池通不通。	0
16敕：“〈涪州〉刺史〈周利貞〉等十三人，皆〈天后〉時酷吏， 〈周利貞〉﹑〈裴談〉﹑〈張栖正〉﹑〈張思敬〉﹑〈王承本〉﹑〈劉暉〉﹑〈楊允〉﹑〈康暐〉﹑〈封珣行〉﹑〈張知默〉﹑〈衞遂忠〉﹑〈公孫琰〉﹑〈鍾思廉〉等凡十三人。涪，音浮。 比〈周興〉等情狀差輕，宜放歸草澤，終身勿齒。”	1
積（玉）金〔玉〕明珠　從〈龍谿〉本﹑〈學海堂〉本乙正。	1
〈東魏〉大都督〈賀拔仁〉擊〈邢磨納〉﹑〈盧仲禮〉等，平之。 〈磨納〉等起兵見上卷上年。	1
势从千里奔，直入江中断。岚横秋塞雄，地束惊流满。	0
〈王浚〉以妻舅〈崔毖〉爲〈東夷〉校尉。〈毖〉，〈琰〉之曾孫也。 爲〈毖〉與〈慕容氏〉搆怨張本。〈崔琰〉，事〈曹公〉。毖，音祕。	1
注想待元老，识君恨不早。我家柱石衰，忧来学丘祷。	0
徙（左馮）〔右〕翊公（輒）〔輔〕爲中山王　從《後漢書》《光武帝紀》改。	1
晨肇重来路已迷，碧桃花谢武陵溪。仙山目断无寻处，流水潺湲日渐西。	0
9夏，四月，〈唐〉〈江王〉〈徐知證〉等請亦姓〈李〉； 欲改其本姓從國姓以自親。 不許。	1
13加〈劉悟〉檢校司徒，餘如故。自是〈悟〉浸驕，欲效〈河北〉三鎭， 〈魏〉﹑〈鎭〉﹑〈幽〉爲〈河北〉三鎭。 招聚不逞， 不逞者，欲爲非而不得逞志者也。 章表多不遜。	1
岁去年来尘土中，眼看变作白头翁。如何办得归山计，两顷村田一亩宫。	0
寺处唯高僻，云生石枕前。静吟因得句，独夜不妨禅。窗接停猿树，岩飞浴鹤泉。相思有书札，俱倩猎人传。	0
1春，正月，庚午朔，日有食之。	1
〈李克用〉北巡至〈天寧軍〉， 〈代州〉西有〈天安軍〉，〈天寶〉十二載置。 聞〈李匡威〉﹑〈赫連鐸〉將兵八萬寇〈雲州〉，遣其將〈李君慶〉發兵於〈晉陽〉。〈克用〉潛入〈新城〉，伏兵於〈神堆〉， 〈神堆〉在〈雲州〉城南，〈新城〉又在〈神堆〉東南。〈神堆〉，卽〈神武川〉之〈黃花堆〉，〈新城〉在其側，蓋〈克用〉祖〈執宜〉保〈黃花堆〉時所築也。按〈薛〉《史》《唐紀》，〈李克用〉生於〈神武川〉之〈新城〉。〈宋白〉曰：〈雲州〉西南至〈神堆柵〉九十里。 擒〈吐谷渾〉邏騎三百； 邏，郞佐翻。 〈匡威〉等大驚。丙申，〈君慶〉以大軍至，〈克用〉遷入〈雲州〉。丁酉，出擊〈匡威〉等，大破之。己亥，〈匡威〉等燒營而遁；追至〈天成軍〉， 〈蔚州〉東北有〈天成軍〉。 斬獲不可勝計。 勝，音升。	1
三声猿后垂乡泪，一叶舟中载病身。莫凭水窗南北望，月明月闇总愁人。	0
4丁未，〈陳忠侯〉〈曹仁〉卒。	1
7九月，〈慕容皝〉遣長史〈劉斌〉﹑兼郞中令〈遼東〉〈陽景〉送〈徐孟〉等還〈建康〉。 〈晉〉制，王國乃有郞中令。〈皝〉未爲王而僭置是官。斌，音彬。	1
佳人但莫吹参差，正怜月色生酒卮。山公取醉不关我，为爱尊前白鹭鹚。	0
太牢笔，少牢口，东西南北何处走。	0
〈孫峻〉因民之多怨，衆之所嫌，構〈恪〉於〈吳〉主，云欲爲變。冬，十月，〈孫峻〉與〈吳〉主謀置酒請〈恪〉。〈恪〉將入之夜，精爽擾動， 《左傳》：〈鄭子產〉曰：人生始化曰魄，旣生魄，陽曰魂。用物精多，則魂魄強，是以有精爽至於神明。〈杜預〉曰：爽，明也。擾動，言不安也。 通夕不寐； 死期將至，故然。 又，家數有妖怪， 數，所角翻。 〈恪〉疑之。旦日，駐車宮門，〈峻〉已伏兵於帷中，恐〈恪〉不時入，事泄，乃自出見〈恪〉曰：“使君若尊   體不安，自可須後， 須，待也。 〈峻〉當具白主上。”欲以嘗知〈恪〉意， 嘗，試也。 〈恪〉曰：“當自力入。” 言當自力疾而入見〈吳〉主也。 散騎常侍〈張約〉﹑〈朱恩〉等密書與〈恪〉曰：“今日張設非常， 張，竹亮翻。 疑有他故。”〈恪〉以書示〈滕胤〉，〈胤〉勸〈恪〉還。〈恪〉曰：“兒輩何能爲！正恐因酒食中人耳。” 中，竹仲翻。《考異》曰：《恪傳》曰：“〈恪〉省〈張約〉等書而去，未出路門，逢太常〈滕胤〉。〈恪〉曰：‘卒腹痛，不任入。’〈胤〉不知〈峻〉陰計，謂〈恪〉曰：‘君自行旋未見上，今上置酒請君，君已至門，宜當力進。’〈恪〉躊躇而還。”〈孫盛〉以爲不然。今從《吳曆》。 〈恪〉入，劍履上殿，進謝還坐。設酒，〈恪〉疑未飮。〈孫峻〉曰：“使君病未善平， 言病未良已也。 有常服藥酒，可取之。”〈恪〉意乃安。別飮所齎酒，數行，〈吳〉主還內；〈峻〉起如廁，解長衣，著短服， 著，陟略翻。 出曰：“有詔收〈諸葛恪〉。”〈恪〉驚起，拔劍未得，而〈峻〉刀交下，〈張約〉從旁斫〈峻〉，裁傷左手，〈峻〉應手斫〈約〉，斷右臂。 斷，丁管翻。 武衞之士皆趨上殿， 武衞之士，武衞將軍領之。 〈峻〉曰：“所取者〈恪〉也，今已死！”悉令復刃， 令內刃於鞘也。 乃除地更飮。〈恪〉二子〈竦〉﹑〈建〉聞難， 難，乃旦翻。 載其母欲來奔，〈峻〉使人追殺之。以葦席裹〈恪〉尸，篾束腰，投之〈石子岡〉。 《恪傳》曰：〈建業〉南有長陵，名〈石子岡〉，葬者依焉。按今〈高座寺〉後卽〈石子岡〉，寺在〈建康城〉南門外。〈宋白〉曰：〈石子岡〉在〈臺城〉南四十里，蓋今〈建康城〉，非〈臺城〉也。 又遣無難督〈施寬〉就將軍〈施績〉﹑〈孫壹〉軍， 〈施績〉，時在〈江陵〉；〈孫壹〉，時在〈夏口〉。 殺〈恪〉弟奮威將軍〈融〉於〈公安〉，及其三子。〈恪〉外甥都鄕侯〈張震〉﹑常侍〈朱恩〉，皆夷三族。	1
〈劉琨〉自將討〈劉虎〉及〈白部〉， 〈白部〉，〈鮮卑〉也。〈琨〉以〈劉虎〉及〈白部〉皆附〈漢〉，故討之。 遣使卑辭厚禮說〈鮮卑〉〈拓拔猗盧〉以請兵。 說，輸芮翻。 〈猗盧〉使其弟〈弗〉之子〈鬱律〉帥騎二萬助之，遂破〈劉虎〉﹑〈白部〉，屠其營。〈琨〉與〈猗盧〉結爲兄弟，表〈猗盧〉爲大單于，以〈代郡〉封之爲〈代公〉。時〈代郡〉屬〈幽州〉，〈王浚〉不許，遣兵擊〈猗盧〉，〈猗盧〉拒破之。〈浚〉由是與〈琨〉有𨻶。	1
君于觉路深留意，我亦禅门薄致功。未悟病时须去病，已知空后莫依空。白衣卧病嵩山下，皂盖行春楚水东。谁道三年千里别，两心同在道场中。	0
分朋闲坐赌樱桃，收却投壶玉腕劳。各把沈香双陆子，局中斗累阿谁高。	0
长安厩吏来到门，朱文露网动行轩。黄花县西九折坂，玉树宫南五丈原。褒斜谷中不容幰，唯有白云当露冕。子午山里杜鹃啼，嘉陵水头行客饭。剑门忽断蜀川开，万井双流满眼来。雾中远树刀州出，天际澄江巴字回。使君年纪三十馀，少年白皙专城居。欲持画省郎官笔，回与临邛父老书。	0
长醉金陵前殿酒，偏闻玉树后庭花。	0
娲皇遗音寄玉笙，双成传得何凄清。丹穴娇雏七十只，一时飞上秋天鸣。水泉迸泻急相续，一束宫商裂寒玉。旖旎香风绕指生，千声妙尽神仙曲。曲终满席悄无语，巫山冷碧愁云雨。	0
主人昔专城，城南起高亭。贵与宾客游，工者夜不宁。酒食宴圃人，栽接望早成。经年使家僮，远道求异英。郡中暂闲暇，绕树引诸生。开泉浴山禽，为爱山中声。世间事难保，一日各徂征。死生不相及，花落实方荣。我来至此中，守吏非本名。重君昔为主，相与下马行。旧岛日日摧，池水不复清。岂无后人赏，所贵手自营。浇酒向所思，风起如有灵。此去不重来，重来伤我形。	0
不寐倦长更，披衣出户行。月寒秋竹冷，风切夜窗声。	0
10戊辰，〈李載義〉奏攻〈滄州〉，破其羅城。 羅城，外城也。 〈李祐〉拔〈德州〉，城中將卒三千餘人奔〈鎭州〉。〈李同捷〉與〈祐〉書請降， 降，戶江翻。 〈祐〉幷奏其書，諫議大夫〈柏耆〉受詔宣慰行營，好張大聲勢以威制諸將，諸將已惡之矣； 好，呼到翻。惡，烏露翻。 及〈李同捷〉請降於〈祐〉，〈祐〉遣大將〈萬洪〉代守〈滄州〉；〈耆〉疑〈同捷〉之詐，自將數百騎馳入〈滄州〉，以事誅〈洪〉，取〈同捷〉及其家屬詣〈京師〉。乙亥，至〈將陵〉， 〈將陵〉，〈漢〉〈安德縣〉地，〈隋〉分〈安德〉，於〈將陵〉故城置縣，〈唐〉屬〈德州〉。 或言〈王庭湊〉欲以奇兵篡〈同捷〉， 篡，初患翻，奪   也。 乃斬〈同捷〉，傳首，〈滄景〉悉平。	1
池中此鹤鹤中稀，恐是辽东老令威。带雪松枝翘膝胫，放花菱片缀毛衣。低回且向林间宿，奋迅终须天外飞。若问故巢知处在，主人相恋未能归。	0
露下凉生簟，无人月满庭。难闻逆河浪，徒望白榆星。树绕孤栖鹊，窗飞就暗萤。移时宿兰影，思共习芳馨。	0
至於（上）〔士〕庶人　從〈龍谿〉本﹑〈學海堂〉本改。	1
黄鹂啭处谁同听，白菊开时且剩过。漫道南朝足流品，由来叔宝不宜多。	0
高情不与俗人知，耻学诸生取桂枝。荀宋五言行世早，巢由三诏出溪迟。操心已在精微域，落笔皆成典诰词。一鹗难成燕雀伍，非熊本是帝王师。贤臣虽蕴经邦术，明主终无谏猎时。莫道百僚忧礼绝，兼闻七郡怕天移。直缘材力头头赡，专被文星步步随。不信重言通造化，须臾便可变荣衰。	0
欲爲原陵顯節陵（致國）〔置園〕　從〈學海堂〉本改。《後漢書》《東平憲王蒼列傳》作“欲爲〈原陵〉﹑〈顯節陵〉   起縣邑”。	1
苍山何郁盘，飞阁凌上清。先帝昔好道，下元朝百灵。白云已萧条，麋鹿但纵横。泉水今尚煖，旧林亦青青。我念绮襦岁，扈从当太平。小臣职前驱，驰道出灞亭。翻翻日月旗，殷殷鼙鼓声。万马自腾骧，八骏按辔行。日出烟峤绿，氛氲丽层甍。登临起遐想，沐浴欢圣情。朝燕咏无事，时丰贺国祯。日和弦管音，下使万室听。海内凑朝贡，贤愚共欢荣。合沓车马喧，西闻长安城。事往世如寄，感深迹所经。申章报兰藻，一望双涕零。	0
3天雨白氂。 〈師古〉曰：氂，毛之強曲者；音力之翻。	1
初，〈憲宗〉之崩，上疑〈郭太后〉預其謀；又，〈鄭太后〉本〈郭太后〉侍兒，有宿怨，故上卽位，待〈郭太后〉禮殊薄。〈郭太后〉意怏怏，一日，登〈勤政樓〉， 卽〈玄宗〉所起〈勤政務本之樓〉，在〈興慶宮〉。 欲自隕；上聞之，大怒，是夕，崩，外人頗有異論。	1
〈敏〉使其弟廣武將軍〈昶〉將兵數萬屯〈烏江〉， 〈沈約〉《志》：廣武將軍，〈晉〉〈江左〉置。蓋始於此時。〈晉〉置〈烏江縣〉，屬〈淮南郡〉，卽〈烏江〉亭長檥船待〈項羽〉之地以名縣。〈宋白〉曰：〈烏江縣〉，〈漢〉〈東城縣〉地，〈晉〉〈太康〉六年，始於〈東城〉界置〈烏江縣〉。昶，丑兩翻。 〈歷陽〉太守〈宏〉屯〈牛渚〉。〈敏〉弟〈處〉知〈顧榮〉等有貳心，勸〈敏〉殺之，〈敏〉不從。 《考異》曰：《敏傳》云：“弟   〈昶〉勸殺〈榮〉。”按《晉春秋》：“〈敏〉臨死謂〈處〉曰：‘我負卿！’”時〈昶〉已先死。今從《晉春秋》。	1
（焉）〔篤〕景瓌皆黄門郎　從〈南監〉本﹑〈龍谿〉本﹑〈學海堂〉本改。	1
年老无流辈，行稀足薜萝。热时怜水近，高处见山多。衣袖长堪舞，喉咙转解歌。不辞狂复醉，人世有风波。	0
1春，三月，甲寅，立皇后〈上官氏〉，赦天下。	1
蟾光堪自笑，浮世懒思量。身得几时活，眼开终日忙。千门无寿药，一镜有愁霜。早向尘埃外，光阴任短长。	0
扬州桥边少妇，长安城里商人。二年不得消息，各自拜鬼求神。	0
十姓胡中第六胡，文章官职胜崔卢。暂来关外分优寄，不称宾筵语气粗。	0
上客清谈何亹亹，幽人闲思自寥寥。请君休说长安事，膝上风清琴正调。	0
皛皛金方色，迁移妙不穷。轻衣尘迹化，净壁缋文通。沙变蓝溪渍，冰渝墨沼空。似甘言受和，由礼学资忠。皎洁形无定，玄黄用莫同。素心如可教，愿染古人风。	0
26初，〈義武〉節度使〈王處直〉子〈威〉，避〈王都〉之難，亡在〈契丹〉， 〈王都〉之難，謂囚〈處直〉也，見二百七十一卷〈梁均王〉〈龍德〉元年。難，乃旦翻。 至是，〈義武〉缺帥， 〈皇甫遇〉徙〈潞〉，故〈義武〉缺帥。帥，所類翻。 〈契丹〉主遣使來言，“請使〈威〉襲父土地，如我朝之法。” 我朝，〈契丹〉自謂也。朝，直遙翻。 帝辭以“中國之法必自刺史﹑團練﹑防禦序遷乃至節度使，請遣〈威〉至此，漸加進用。”〈契丹〉主怒，復遣使來言曰： 復，扶又翻。 “爾自節度使爲天子，亦有階級邪！”帝恐其滋蔓不已，厚賂〈契丹〉，且請以〈處直〉兄孫〈彰德〉節度使〈廷胤〉爲〈義武〉節度使以厭其意。 厭，於涉翻，又如字。 〈契丹〉怒稍解。	1
4尙乘奉御〈張易之〉，〈行成〉之族孫也， 〈張行成〉事〈太宗〉。 年少，美姿容，善音律。 少，詩照翻。 〈太平公主〉薦〈易之〉弟〈昌宗〉入侍禁中，〈昌宗〉復薦〈易之〉，兄弟皆得幸於太后，常傅朱粉，衣錦繡。〈昌宗〉累遷散騎常侍， 散，悉亶翻。騎，奇寄翻。 〈易之〉爲司衞少卿； 〈龍朔〉改衞尉爲司衞，〈光宅〉因之。 拜其母〈臧氏〉﹑〈韋氏〉爲太夫人，賞賜不可勝紀， 勝，音升。 仍敕鳳閣侍郞〈李迥秀〉爲〈臧氏〉私夫。〈迥秀〉，〈大亮〉之族孫也。 〈李大亮〉歷事〈高祖〉﹑〈太宗〉。 〈武承嗣〉﹑〈三思〉﹑〈懿宗〉﹑〈宗楚客〉﹑〈晉卿〉皆候〈易之〉門庭，爭執鞭轡，謂〈易之〉爲〈五郞〉，〈昌宗〉爲〈六郞〉。	1
楚客醉孤舟，越水将引棹。山为两乡别，月带千里貌。羁谴同缯纶，僻幽闻虎豹。桂林寒色在，苦节知所效。	0
桃花浪里成龙去，竹叶山头退鹢飞。	0
湖上青山今欲买，白云无主问何人。	0
〈漢〉指揮使〈萬景忻〉敗〈張遇賢〉於〈循州〉。 敗，補邁翻。 〈遇賢〉吿于神，神曰：“取〈虔州〉，則大事可成。”〈遇賢〉帥衆踰嶺，趣〈虔州〉。〈唐〉〈百勝〉節度使〈賈匡浩〉不爲備， 〈梁〉以〈百勝〉節度使命〈盧光稠〉；〈淮南〉〈楊氏〉旣幷〈虔州〉，因而不改。〈宋朝〉〈紹興〉初，改〈虔州〉爲〈贛州〉，取〈章〉﹑〈貢〉二水以名州也。帥，讀曰率。趣，七喩翻。 〈遇賢〉衆十餘萬攻陷諸縣，再敗州兵， 敗，補邁翻。 城門晝閉。〈遇賢〉作宮室營署于〈白雲洞〉，遣將四出剽掠。 剽，匹妙翻。 〈匡浩〉，〈公鐸〉之子也。 〈賈公鐸〉見二百六十卷〈唐昭宗〉〈乾寧〉三年。	1
10丙午，上幸〈周氏陂〉。	1
壬子，〈彭城王〉〈雄〉﹑〈章武王〉〈休〉叛奔〈峻〉。〈雄〉，〈釋〉之子也。 〈彭城王〉〈釋〉，〈宣帝〉弟〈穆王〉〈權〉之子；〈章武王〉〈休〉，〈義陽王〉〈望〉之孫。	1
〈吳越王〉〈鏐〉遣使爲其子〈傳琇〉求婚於〈楚〉，〈楚王〉〈殷〉許之。 爲，于僞翻；下爲聘同。琇，音秀。	1
寓思本多伤，逢春恨更长。露沾湘竹泪，花堕越梅妆。睡怯交加梦，闲倾潋滟觞。后庭人不到，斜月上松篁。	0
夏四月庚午　庚午，《後漢書》《孝靈帝紀》作“庚子”。	1
海上游三岛，淮南预八公。坐知千里外，跳向一壶中。缩地朝珠阙，行天使玉童。饮人聊割酒，送客乍分风。天老能行气，吾师不养空。谢君徒雀跃，无可问鸿濛。	0
碧涧去年会，与师三两人。今来见题壁，师已是前身。芰叶迎僧夏，杨花度俗春。空将数行泪，洒遍塔中尘。	0
〈侯景〉以〈羊鴉仁〉爲五兵尙書。庚子，〈鴉仁〉出奔〈江西〉，將赴〈江陵〉，至〈東莞〉， 〈南徐州〉有〈東莞郡〉，不在〈江西〉，意者〈東莞〉其〈東關〉之誤歟？ 盜疑其懷金，邀殺之。 《考異》曰：《太淸紀》在十月。今從《梁帝紀》﹑《典略》。	1
玉蝉金雀三层插，翠髻高丛绿鬓虚。舞处春风吹落地，归来别赐一头梳。	0
21九月，〈譙縱〉稱藩於〈秦〉。	1
春明门外作卑官，病友经年不得看。莫道长安近于日，升天却易到城难。	0
〈更始〉遣〈枉〉 【〈章〉：十二行本“枉”作“柱”；乙十一行本同；〈孔〉本同。】 〈功侯〉〈李寶〉﹑〈益州〉刺史〈李〉 【〈章〉：十二行本“李”作“張”；乙十一行本同；〈張〉校同。】 〈忠〉將兵萬餘人徇〈蜀〉﹑〈漢〉；〈公孫述〉遣其弟〈恢〉擊〈寶〉﹑〈忠〉於〈綿竹〉， 〈賢〉曰：〈綿竹〉，縣名，屬〈廣漢郡〉，今〈益州〉縣也；故城今在縣東。 大破走之。〈述〉遂自立爲〈蜀王〉，都〈成都〉， 〈述〉先居〈臨邛〉，今徙〈成都〉。 民﹑夷皆附之。	1
沈沈积素抱，婉婉属之子。永日独无言，忽惊振衣起。方如在帏室，复悟永终已。稚子伤恩绝，盛时若流水。暄凉同寡趣，朗晦俱无理。寂性常喻人，滞情今在己。空房欲云暮，巢燕亦来止。夏木遽成阴，绿苔谁复履。感至竟何方，幽独长如此。	0
摇曳巴陵洲渚分，清江传语便风闻。山长不见秋城色，日暮蒹葭空水云。	0
大女身为织锦户，名在县家供进簿。长头起样呈作官，闻道官家中苦难。回花侧叶与人别，唯恐秋天丝线乾。红缕葳蕤紫茸软，蝶飞参差花宛转。一梭声尽重一梭，玉腕不停罗袖卷。窗中夜久睡髻偏，横钗欲堕垂著肩。合衣卧时参没后，停灯起在鸡鸣前。一匹千金亦不卖，限日未成宫里怪。锦江水涸贡转多，宫中尽著单丝罗。莫言山积无尽日，百丈高楼一曲歌。	0
〈從榮〉方據胡牀，坐橋上， 胡牀卽今之交牀，自〈晉〉人已來用之。 遣左右召〈康義誠〉。〈端門〉已閉，叩〈左掖門〉， 〈端門〉之東門曰〈左掖門〉，西門曰〈右掖門〉，言在〈端門〉之左右，若臂掖之左右然也。 從門𨻶中窺之，見〈朱洪實〉引騎兵北來， 〈端門〉，宮城南門。兵從宮中出，自掖門外窺之，見其兵北來。 走白〈從榮〉；〈從榮〉大驚，命取鐵掩心擐之， 甲在胸前者謂之掩心。擐，戶慣翻。 坐調弓矢。俄而騎兵大至，〈從榮〉走歸府， 走歸〈河南府〉也。   僚佐皆竄匿，牙兵掠〈嘉善坊〉潰去。〈從榮〉與妃〈劉氏〉匿牀下，皇城使〈安從益〉就斬之，幷殺其子，以其首獻。初，〈孫岳〉頗得豫內廷密謀，〈馮〉﹑〈朱〉患〈從榮〉狼伉， 〈馮〉﹑〈朱〉，謂〈馮贇〉﹑〈朱弘昭〉。〈晉〉〈周嵩〉謂〈王敦〉曰：“〈處仲〉狼抗無上。” 〈岳〉嘗爲之極言禍福之歸；〈康義誠〉恨之，至是，乘亂密遣騎士射殺之。 射，而亦翻。 帝聞〈從榮〉死，悲駭，幾落御榻，絕而復蘇者再，由是疾復劇。 幾，居依翻。復，扶又翻。 〈從榮〉一子尙幼，養宮中，諸將請除之，帝泣曰：“此何罪！”不得已，竟與之。癸巳，〈馮道〉帥羣臣入見帝於〈雍和殿〉，帝雨泣嗚咽， 見，賢遍翻。雨泣者，淚下如雨。 曰：“吾家事至此，慚見卿等！”	1
（易）〔勿〕受賻贈　從〈南監〉本﹑〈龍谿〉本﹑〈學海堂〉本改。	1
比因酬赠为花时，不为君行不复知。又更几年还共到，满墙尘土两篇诗。	0
前日归时花正红，今夜宿时枝半空。坐惜残芳君不见，风吹狼藉月明中。	0
11八月，壬申，葬〈至道昭肅孝皇帝〉于〈端陵〉， 〈端陵〉，在〈京兆〉〈三原縣〉東十里。 廟號〈武宗〉。	1
14是歲，天下縣千五百七十三，戶八百四十一萬二千八百七十一，口四千八百一十四萬三千六百九。〈西京〉﹑〈東都〉米斛直錢不滿二百，絹匹亦如之。海內富安，行者雖萬里不持寸兵。 以〈開元〉之承平，而戶口猶不及〈漢〉之盛時，〈唐〉興以來，治日少而亂日多也。	1
〈費禕〉使〈吳〉， 費，父沸翻。使，疏吏翻。 〈吳〉主醉，問〈禕〉曰：“〈楊儀〉﹑〈魏延〉，牧豎小人也，雖嘗有鳴吠之益於時務，然旣已任之，勢不得輕。若一朝無〈諸葛亮〉，必爲禍亂矣，諸君憒憒， 憒，古對翻；釋云：心亂也。 不知防慮於此，豈所謂貽厥孫謀乎！”〈禕〉對曰：“〈儀〉﹑〈延〉之不協，起於私忿耳，而無〈黥〉﹑〈韓〉難御之心也。 〈黥布〉﹑〈韓信〉也。 今方掃除強賊，混一函夏， 夏，戶雅翻。 功以才成，業由才廣，若捨此不任，防其後患，是猶備有風波而逆廢舟檝，非長計也。” 檝，與楫同。	1
绝顶无烦暑，登临三伏中。深萝难透日，乔木更含风。山叠云霞际，川倾世界东。那知兹夕兴，不与古人同。	0
今岁今宵尽，明年明日催。寒随一夜去，春逐五更来。气色空中改，容颜暗里回。风光人不觉，已著后园梅。	0
〔豈〕政失其道歟　從〈南監〉本﹑〈龍谿〉本﹑〈學海堂〉本補。	1
生涯万事有苍苍，应任流萍便越乡。春水独行人渐远，故园归梦夜空长。一声隔浦猿啼处，数滴惊心泪满裳。不为知音皆鲍叔，信谁江上去茫茫。	0
二年春，令諸侯王薨及列侯初封及之國，大鴻臚奏謚﹑誄﹑筴。列侯薨及諸侯王太傅初除之官，大行奏謚﹑誄﹑筴。王薨，遣光禄大夫弔禭祠 （贈） 〔賵〕，  視喪事，因立嗣。列侯薨，遣太中大夫弔祠，視喪事，立嗣。其葬，國得發民輓喪，穿復土，治冢無過三百人〔畢〕事 （畢） 。  春二月，〈臨江王榮〉坐侵宗廟壖垣爲宫，上徵〈榮〉。〈臨江〉官屬祖〈榮〉於北門外，升車軸折。父老泣曰：“我王不還矣！”至邸，王詣中尉。〈郅都〉責訊王，王恐，自殺。葬〈藍田〉，有鷰   數千萬頭銜土置冢上。百姓憐之。無子，國除。〈郅都〉，〈河東〉人也。爲人剛勇而有氣，公廉。常稱曰：“背親事君，固當奉節死職，終不顧妻子矣。”嘗從上入〈上林〉，〈賈姬〉在厠，野豕入厠。上目〈都〉，〈都〉不行。上欲持兵救〈賈姬〉，〈都〉伏上前曰：“亡一姬復一姬進。陛下縱自輕，柰〈高廟〉﹑太后何？”上還，豕亦不傷〈賈姬〉。〈都〉爲中尉，丞相〈條侯〉至貴倨也，而〈都〉揖之。貴戚宗室側目而視，號曰〔蒼〕鷹。  是時〈濟南〉〈瞷氏〉三百餘家，豪猾放縱，二千石莫能折也。及〈都〉爲〈濟南〉相，誅〈瞷氏〉首惡，郡中震慄，道不拾遺，旁十餘郡畏〈都〉如大府。後爲〈鴈門〉太守，〈匈奴〉不敢近〈鴈門〉。〈胡〉王爲偶人像〈都〉，令騎射，莫能中，其見憚如此。〈匈奴〉中以法，帝欲釋之。太后以〈臨江王〉之死也，怨之，遂斬〈都〉。是時，〈寧成〉﹑〈周陽由〉此皆嚴剋爲治。〈成〉爲〈濟南〉都尉，〈郅都〉爲〔守〕。  前後都尉皆步入府門，因吏謁見如縣令。及〈成〉至，直凌〈都〉出其上。然〈都〉素聞其聲，亦與結歡。後〈成〉爲中尉，其治放〈郅都〉，其廉弗及也。自此之後，吏治多放〈成〉﹑〈由〉者已。是時，〈季布〉弟〈季心〉亦任俠，立然諾作，氣蓋〈關中〉，方數千里，士争爲之死。〈心〉爲中尉司馬，〈郅都〉爲中尉，不敢加也。夏四月，有星孛於西方。立皇子〈越〉爲〈廣川王〉，〈寄〉爲〈膠東王〉。秋七月，更郡〔守〕爲太守，  尉爲都尉。九月，封〈楚〉﹑〈趙〉傅相死事者四人子爲列侯。甲戌晦，日有蝕之。	1
昭昭竹殿开，奕奕兰宫启。懿范隆丹掖，殊荣辟朱邸。六佾荐徽容，三簋陈芳醴。万石覃贻厥，分圭崇祖祢。	0
不觉年华似箭流，朝看春色暮逢秋。正嗟新冢垂青草，便见故交梳白头。虽道了然皆是梦，应还达者即无愁。破除生死须齐物，谁向穹苍问事由。	0
觜，三星相近作参蕊。觜上坐旗真指天，尊卑之位九相连。司怪曲立坐旗边，四鸦大近井钺前。	0
〈唐〉主避〈周〉諱，更名〈景〉。 避〈周信祖〉諱也。更，工衡翻。 下令去帝號，稱國主，凡天子儀制皆有降損，去年號，用〈周〉正朔， 去，羌呂翻。《考異》曰：《世宗實錄》﹑〈薛〉《史》，〈顯德〉二年乙卯十一月伐〈淮南〉，〈唐〉之〈保大〉十三年也。三年正月﹑四年二月﹑十月三幸〈淮南〉。五年戊午三月，〈江北〉平，〈唐〉之〈交泰〉元年也。而《江南錄》誤以〈保大〉十五年事合十四年。十五年丁巳改〈交泰〉，五月去帝號，明年乃〈顯德〉五年，又明年卽〈建隆〉元年，中間實少〈顯德〉六年。《江南錄》最爲差誤，其記〈李昪〉復姓，亦先一年。他事倣此，不可考按。故〈世宗〉取〈淮南〉年月，專以《實錄》及〈薛〉《史》爲據。 仍吿于太廟。左僕射﹑同平章事〈馮延己〉罷爲太子太傅，門下侍郞﹑同平章事〈嚴續〉罷爲少傅，樞密使﹑兵部侍郞〈陳覺〉罷守本官。	1
32度支以〈李懷光〉所部將士數萬與〈懷光〉同反，不給冬衣，上曰：“〈朔方〉軍累代忠義， 度，徒洛翻。自〈肅〉﹑〈代〉以來，〈朔方〉軍輸力王室，功高天下。 今爲〈懷光〉所制耳，將士何罪！”冬，十月， 【〈章〉：乙十五行本“月”下有“己亥”二字；乙十一行本同；〈孔〉本同；〈張〉校同。】 詔：“〈朔方〉及諸軍在〈懷光〉所者，冬衣及賞錢皆當別貯， 貯，丁呂翻。 俟道路稍通，卽時給之。”	1
6夏，四月，庚午，〈宣武〉軍亂，留後〈李萬榮〉討平之。先是，〈宣武〉親兵三百人素驕橫， 先，悉薦翻。橫，戶孟翻。 〈萬榮〉惡之， 惡，烏路翻。 遣詣〈京〉西防秋；親兵怨之。大將〈韓惟淸〉﹑〈張彥琳〉誘親兵作亂，攻〈萬榮〉；〈萬榮〉擊破之。親兵掠而潰，多奔〈宋州〉，〈宋州〉刺史〈劉逸準〉厚撫之。 史言〈李萬榮〉不   能制〈劉逸準〉。 〈惟淸〉奔〈鄭州〉，〈彥琳〉奔〈東都〉。〈萬榮〉悉誅亂者妻子數千人。有軍士數人呼於市曰： 呼，火故翻。 “今夕兵大至，城當破。”〈萬榮〉收斬之，奏稱〈劉士寧〉所爲。五月，庚子，徙〈士寧〉於〈郴州〉。 郴，丑林翻。	1
右衞將軍〈垣護之〉﹑虎賁中郞將〈殷孝祖〉等擊〈魏〉還，至〈廣陵〉，上並使受〈慶之〉節度。 賁，音奔。 〈慶之〉進營，逼〈廣陵城〉。〈誕〉餉〈慶之〉食，提挈者百餘人，出自北門；〈慶之〉不開視，悉焚之。〈誕〉於城上授函表， “授”，《南史》作“投”，當從之。 請〈慶之〉爲送，〈慶之〉曰：“我受詔討賊，不得爲汝送表。汝必欲歸死朝廷，自應開門遣使，吾爲汝護送。” 〈誕〉之爲此，以帝猜忍，欲以間〈慶之〉也。〈慶之〉峻絕之，蓋亦自爲謀耳。爲，于僞翻。	1
五原分袂真吴越，燕拆莺离芳草歇。年少烟花处处春，北邙空恨清秋月。	0
激射分流阔，湾环此地多。暂停随梗浪，犹阅败霜荷。恨阻还江势，思深到海波。自伤才畎浍，其奈赠珠何。	0
大天苍苍兮大地茫茫，人各有志兮何可思量。狐神鼠圣兮薄社依墙，雷霆一发兮其孰敢当。荷贞人兮信义长，令骨肉兮还故乡，永言惭愧兮何时忘。	0
27冬，十一月，壬辰，以右衞大將軍〈侯君集〉爲兵部尙書，參議朝政。	1
〈廣州〉刺史〈馬靖〉， 〈廣州〉，治〈番禺〉。 得〈嶺表〉人心，兵甲精練，數有戰功。 數，所角翻。 朝廷疑之，遣吏部侍郞〈蕭引〉觀〈靖〉舉措，諷令送質， 朝，直遙翻。令，力丁翻。質，音致。 外託收督賧物， 賧，吐濫翻。〈蠻〉﹑〈蜑〉所輸貨物曰賧。一曰：〈夷〉人以財贖罪曰賧。 〈引〉至〈番禺〉。 番禺，音潘愚。 〈靖〉卽遣子弟入質。	1
潮来逐潮上，潮落在空滩。有来终有去，情易复情难。肠断肠中子，明月秋江寒。	0
7丙申，〈魏〉主如〈雲中〉。	1
空阔长江碍铁围，高低行树倚岩扉。穿廊玉涧喷红旭，踊塔金轮拆翠微。草引风轻驯虎睡，洞驱云入毒龙归。他生莫忘灵山别，满壁人名后会稀。	0
常随山上下，忽限江南北。共是忘情人，何繇肯相忆。	0
明日添一岁，端忧奈尔何。冲寒出洞口，犹校夕阳多。	0
凉飙乱黄叶，迟客橘阴清。萝径封行迹，云门闭野情。零林秋露响，穿竹暮烟轻。莫恋幽栖地，怀安却败名。	0
4大中大夫〈公孫卿〉﹑〈壺遂〉﹑ 《姓譜》：〈晉〉大夫受邑〈壺口〉，其後以爲氏。 太史令〈司馬遷〉等言：“曆紀壞廢， 〈箕子〉敍大法九章，而五紀明曆法，故自古以來，創業改制，咸正曆紀。 宜改正朔。”上詔〈兒寬〉與博士〈賜〉等共議，以爲宜用〈夏〉正。 〈漢〉初用〈秦〉正，以建亥之月爲歲首。〈夏〉正以建寅之月爲歲首。 夏，五月，詔〈卿〉﹑〈遂〉﹑〈遷〉等共造〈漢〉《太初曆》，以正月爲歲首，色上黃，數用五， 時議者謂〈漢〉以土德旺，土色黃而數五，故上黃而用五。〈張晏〉曰：用五，謂印文也。若丞相曰“丞相之印章”，諸卿及守﹑相印文不足五字者，以“之”字足之。 定官名，協音律，定宗廟百官之儀，以爲典常，垂之後世云。	1
轺驾一封急，蜀门千岭曛。讵分江转字，但见路缘云。山馆夜听雨，秋猿独叫群。无为久留滞，圣主待遗文。	0
〈魏〉〈京兆王〉〈愉〉遣使說〈平原〉太守〈淸河〉〈房亮〉，〈亮〉斬其使；〈愉〉遣其將〈張靈和〉擊之，爲〈亮〉所敗。 說，式芮翻。將，卽亮翻。敗，補邁翻。 〈李平〉軍至〈經縣〉， 〈經縣〉，〈漢〉﹑〈晉〉屬〈安平國〉，〈魏收〉《志》屬〈鉅鹿郡〉。 諸軍大集，夜，有〈蠻〉兵數千斫〈平〉營，矢及〈平〉帳，〈平〉堅臥不動，俄而自定。 〈蠻〉兵蓋亦〈李平〉所統，欲爲內變，而〈平〉不動，故自定。 九月，辛巳朔，〈愉〉逆戰於城南〈草橋〉，〈平〉奮擊，大破之，〈愉〉脫身走入城，〈平〉進圍之。壬辰，〈安樂王〉〈詮〉破〈愉〉兵於城北。	1
〈魏〉〈洛陽〉宮室始成。 〈齊武帝〉〈永明〉十一年〈魏〉始營〈洛陽〉，至是宮室乃成。	1
长醉金陵前殿酒，偏闻玉树后庭花。	0
梨花满院飘香雪，高楼夜静风筝咽。斜月照帘帷，忆君和梦稀。小窗灯影背，燕语惊愁态。屏掩断香飞，行云山外归。	0
冶长倦缧绁，韩安叹死灰。始验山中木，方知贵不材。	0
旧岩终副却归期，岩下有人应识师。目睹婴孩成老叟，手栽松柏有枯枝。前山低校无多地，东海浅于初去时。若把古今相比类，姓丁仙鹤亦如斯。	0
解印归田里，贤哉此丈夫。少年曾任侠，晚节更为儒。遁迹东山下，因家沧海隅。已闻能狎鸟，余欲共乘桴。	0
寥寥空山岑，泠泠风松林。流云垂鳞光，悬泉扬高音。希夷周先生，烧香调琴心。神功盈三千，谁能还黄金。	0
遣岑彭（傳）〔傅〕俊　從〈龍谿〉本改。	1
灞原风雨定，晚见雁行频。落叶他乡树，寒灯独夜人。空园白露滴，孤壁野僧邻。寄卧郊扉久，何门致此身。	0
百年怀土望，千里倦游情。高低寻戍道，远近听泉声。涧叶才分色，山花不辨名。羁心何处尽？风急暮猿清。	0
〈魯肅〉將北還， 〈肅〉從〈孫策〉事，見上卷三年。 〈周瑜〉止之， 《考異》曰：《肅傳》曰：“〈劉子揚〉招〈肅〉往依〈鄭寶〉，〈肅〉將從之。〈瑜〉以〈權〉可輔，止〈肅〉。”按〈劉曄〉殺〈鄭寶〉，以其衆與〈劉勳〉，〈勳〉爲〈策〉所滅，〈寶〉安得及〈權〉時也。 因薦〈肅〉於〈權〉曰：“〈肅〉才宜佐時，當廣求其比以成功業。”〈權〉卽見〈肅〉，與語，悅之。賓退，獨引〈肅〉合榻對飮， 榻，牀也。有坐榻，有臥榻。今〈江南〉又呼几案之屬爲卓牀。卓，高也；以其比坐榻﹑臥榻爲高也。合榻，猶言合卓也。 曰：“今〈漢室〉傾危，孤思有〈桓〉﹑〈文〉之功，君何以佐之？”〈肅〉曰：“昔〈高帝〉欲尊事〈義帝〉而不獲者，以〈項羽〉爲害也。今之〈曹操〉，猶昔〈項羽〉，將軍何由得爲〈桓〉﹑〈文〉乎！〈肅〉竊料之，〈漢室〉不可復興，〈曹操〉不可卒除， 復，扶又翻。卒，讀曰猝。 爲將軍計，惟有保守〈江〉東以觀天下之釁耳。若因北方多務，勦除〈黃祖〉，進伐〈劉表〉，竟〈長江〉所極，據而有之，此王業也。” 〈江〉東君臣上下，本謀不過此耳。 〈權〉曰：“今盡力一方，冀以輔〈漢〉耳，此言非所及也。”〈張昭〉毀〈肅〉年少粗疏， 少，詩照翻。 〈權〉益貴重之，賞賜儲偫，   富擬其舊。 〈魯肅〉家本饒富，先嘗指囷以資〈周瑜〉矣。偫，直里翻。	1
夜久盘中蜡滴稀，金刀剪起尽霏霏。传声总是君王唤，红烛台前著舞衣。	0
天公何时有，谈者皆不经。谁道贤人死，今为傅说星。	0
朱阁青山高庳齐，与君才子作诗题。傍闻大内笙歌近，下视诸司屋舍低。万卷图书天禄上，一条风景月华西。欲知丞相优贤意，百步新廊不蹋泥。	0
3夏，四月，赦天下。	1
野烟含夕渚，山月照秋林。还将中散兴，来偶步兵琴。	0
延英引对碧衣郎，江砚宣毫各别床。天子下帘亲考试，宫人手里过茶汤。	0
大火方燥石，停云昼亦收。将从赏心侣，寸景难远游。拥几苦炎伏，出门望汀洲。回溪照轩宇，广陌临梧楸。释闷命雅瑟，放情思乱流。更持无生论，可以清烦忧。	0
1夏，上行幸〈雍〉〈棫陽宮〉。 《黃圖》曰：〈棫陽宮〉，〈秦昭王〉所起。《括地志》：在〈岐州〉〈扶風縣〉東北。棫，音域。	1
13是歲，〈鄭沖〉以〈壽光公〉罷。	1
擢干方数尺，幽姿已苍然。结根西山寺，来植郡斋前。新含野露气，稍静高窗眠。虽为赏心遇，岂有岩中缘。	0
〈新羅王〉〈眞平〉卒， 卒，子恤翻。 無嗣，國人立其女〈善德〉爲王。	1
〈睿宗〉〈景雲〉元年　上御〈棃園〉毬場。 頁六六三九	1
1春，正月，甲午朔，〈蜀〉大赦。	1
於是六郡流民 【〈章〉：甲十一行本“民”下有“李含等”三字；乙十一行本同；〈孔〉本同；〈張〉校同；〈退齋〉校同。】 共推〈特〉行鎭北大將軍，承制封拜；以其弟〈流〉行鎭東大將軍，號東督護，以相鎭統；又以兄〈輔〉爲驃騎將軍，弟〈驤〉爲驍騎將軍， 驃，匹妙翻。驍，堅堯翻。 進兵攻〈冉〉於〈廣漢〉。 〈廣漢郡〉治〈廣漢縣〉，後〈宋〉置〈遂寧郡〉，〈齊〉﹑〈梁〉加“東”字。〈後魏〉改〈廣漢縣〉爲〈方義縣〉；〈後周〉改〈東遂寧〉爲〈遂州〉，〈方義〉爲〈遂州〉治所。 〈尙〉遣〈李苾〉﹑〈費遠〉帥衆救〈冉〉， 費，扶沸翻。 畏〈特〉，不敢進。〈冉〉出戰屢敗，潰圍奔〈德陽〉。 〈德陽縣〉，〈後漢〉置，屬〈廣漢郡〉；至〈唐〉，屬〈劍州〉。 〈特〉入據〈廣漢〉，以〈李超〉爲〈太守〉，進兵攻〈尙〉於〈成都〉。〈尙〉以書諭〈閻式〉，〈式〉復書曰：“〈辛冉〉傾巧，〈曾元〉小豎，〈李叔平〉非將帥之才。 〈李苾〉，字〈叔平〉。將，卽亮翻。帥，所類翻。 〈式〉前爲節下及〈杜景文〉論留﹑徙之宜。 〈晉〉人稱方面專征之將率曰節下。〈杜弢〉，字〈景文〉。爲，于僞翻。 人懷桑梓， 桑梓，祖父之所樹以遺子孫者；故謂懷故鄕者爲懷桑梓。 孰不願之！但往日初至，隨穀庸賃， 謂往日流民初至〈蜀〉之時，無以自給，隨所往逐糧，出力爲人傭作。賃，女禁翻，亦傭也。 一室五分，復値秋潦， 潦，魯皓翻，雨水大貌。復，扶又翻。 乞須冬熟，而終不見聽。繩之太過，窮鹿抵虎，流民不肯延頸受刀，以致爲變。卽聽〈式〉言，寬使治嚴， 卽，就也。治嚴，猶云治裝也。治，直之翻。 不過去九月盡集， 日月已過者爲去。 十月進道，令達鄕里，何有   如此也！”	1
1春，正月，癸酉，赦天下。	1
淮水连年起战尘，油旌三换一何频。共君前后俱从事，羞见功名与别人。	0
13十一月，戊子，〈魏〉以太尉﹑〈安樂王〉〈長樂〉爲〈定州〉刺史，司空〈李訢〉爲〈徐州〉刺史。 樂，音洛。訢，許斤翻。	1
月下留丹灶，坛边树羽衣。异香人不觉，残夜鹤分飞。朝会初元盛，蓬瀛旧侣稀。瑶函真迹在，妖魅敢扬威。	0
噫春冰之将泮，何余怀之独结。有美一人，于焉旷绝。一日不见，比一日于三年，况三年之旷别。水得风兮小而已波，笋在苞兮高不见节。矧桃李之当春，竞众人之攀折。我自顾悠悠而若云，又安能保君皓皓之如雪。感破镜之分明，睹泪痕之馀血。幸他人之既不我先，又安能使他人之终不我夺。已焉哉！织女别黄姑，一年一度暂相见，彼此隔河何事无。	0
献岁晴和风景新，铜驼街郭暖无尘。府庭共贺三川雪，县道分行百里春。朱绂洛阳官位屈，青袍长水俸钱贫。有何功德纡金紫，若比同年是幸人。	0
桃李风多日欲阴，百劳飞处落花深。贫居静久难逢信，知隔春山不可寻。	0
奉朝請〈周嵩〉上疏曰： 王爲丞相，以〈嵩〉爲參軍，及爲〈晉王〉，拜奉朝請。《晉志》曰：奉朝請者，奉朝會請召而已。 “古之王者，義全而後取，讓成而後得，是以享世長久，重光萬載也。 重，直龍翻。載，子亥翻。 今梓宮未返，舊京未淸，義夫泣血，士女遑遑。宜開延嘉謀，訓卒厲兵，先雪社稷大恥，副四海之心，則神器將安適哉！”由是忤旨，出爲〈新安〉太守， 〈孫權〉分〈丹陽〉立〈新都郡〉，〈武帝〉〈太康〉元年改名〈新安郡〉。〈劉昫〉曰：〈新安郡〉，〈唐〉之〈歙州〉。忤，五故翻。 又坐怨望抵罪。〈嵩〉，〈顗〉之弟也。 顗，魚豈翻。	1
22時流人皆放還，〈均州〉刺史〈譙王〉〈重福〉獨不得歸， 〈重福〉徙〈均州〉，見上卷〈神龍〉元年。重，直龍翻。 乃上表自陳曰：“陛下焚柴展禮，郊祀上玄，蒼生並得赦除，赤子偏加擯棄， 赤子，〈重福〉自謂也。 皇天平分之道，固若此乎！天下之人聞者爲臣流涕。 爲，于僞翻。 況陛下慈念，豈不愍臣栖遑！” 栖遑者，離索憂迫之意。 表奏，不報。	1
22十二月，〈魏〉人拔〈不其城〉，殺〈沈文靜〉，入〈東陽〉西郭。	1
〈奚斤〉自以爲元帥，而〈昌〉爲偏裨所擒，深恥之。乃捨輜重， 重，直用翻；下同。 齎三日糧，追〈夏〉主於〈平涼〉。〈娥淸〉欲循水而往， 〈淸〉蓋欲循〈涇水〉而進。 〈斤〉不從，自北道邀其走路。至〈馬髦嶺〉， 〈馬髦山〉之嶺也。 〈夏〉軍將遁，會〈魏〉小將有罪亡歸於〈夏〉，吿以〈魏〉軍食少無水。 少，詩沼翻。 〈夏〉主乃分兵邀〈斤〉，前後夾擊之，〈魏〉兵大潰，〈斤〉及〈娥淸〉﹑〈劉拔〉皆爲〈夏〉所擒， 去年，〈魏〉遣〈劉拔〉與〈斤〉共擊〈夏〉。 士卒死者六七千人。 《考異》曰：《宋》《索虜傳》：“〈元嘉〉五年，使大將〈吐伐斤〉西伐〈長安〉，生擒〈赫連昌〉于〈安定〉，封〈昌〉爲公，以妹妻之。〈昌〉弟〈定〉在〈隴上〉，〈吐伐斤〉乘勝以騎三萬討之。〈定〉設伏於〈隴山〉〈彈箏谷〉，破之，斬〈吐伐斤〉，盡坑其衆。〈定〉率衆東還，復克〈長安〉。〈燾〉又自攻，不   克，乃分軍戍大城而還。”今從《後魏書》。	1
长亭宾驭散，岐路起悲风。千里勤王事，驱车明月中。寒生洞庭水，夜度塞门鸿。处处堪伤别，归来山又空。	0
白发镜中惭易老，青山江上几回春。	0
三年春正月癸卯，丞相〈邴吉〉薨，謚曰〈定侯〉。子〈顯〉嗣，有罪，上不忍絶，削爵爲關内侯。   二月壬辰，御史大夫〈黄霸〉爲丞相。〈霸〉長於治民，及爲丞相，綱紀風采不及〈魏相〉﹑〈邴吉〉﹑〈于定國〉。三月，行幸〈河東〉，祠后土，神光並見，燭燿齊宫，十有餘刻。辛丑，鳳凰集〈長樂宫〉，文章五采，留十餘刻，吏民並覩。賜民爵一級，鰥寡孤獨帛。令民大酺五日。時天下殷富，數有嘉應。〈益州〉刺史〈王〉 〈（褒）〉 〈〔襄〕〉欲宣風化於其民，  〈王褒〉作《中和》﹑《樂〔職〕》﹑《宣布》歌詩，  選好事童子〈何武〉等令依《鹿鳴》之聲習而歌之。上召〈武〉等觀之，皆賜帛，曰：“此盛德之事，吾何以當之！”〈益州〉刺史因奏〈王褒〉有逸才，能爲文。上乃徵之，待詔，後召〈褒〉爲頌，頌聖主得賢臣之意。〈褒〉對曰：“《春秋》五始之要，在乎審己正統而已。夫賢者，國家之器用也。所任賢，則趣舍省而功施普；器用利，則事力少而成效多。故工之用鈍器也，勞筋苦骨，終日矻矻。及至巧冶鑄干將之朴，清水淬其鋒，〈越〉砥斂其鍔，水斷蛟龍，陸 （剌） 剸犀革，  忽若彗 （汜） 〔氾〕畫塗。  如此，乃使〈離婁〉督繩，〈公輸〉削墨，雖崇臺五層，延袤百尺，而不溷者，工用相得也。故服絺綌之凉者，不苦盛暑之鬱 （懊） 〔燠〕；  襲狐狢之煖者，不憂至寒之悽慘。何則？有〔其〕具者易其備。  夫賢人君子，亦聖 （主） 〔王〕之所以易海内也。  昔〈周公〉躬吐握之勞，故有 （周室） 〔圄空〕之隆；  〈齊桓〉設庭燎之禮，故有匡合之功。由是觀之，明君人者勤於求賢而佚於得人。人臣亦然。故世必有仁聖之王，而後有賢明之臣。故虎嘯而風起，龍興而致雲，蟋蟀候秋吟，蜉蝣出以陰。《易》曰：‘飛龍在天，利見大人。’《詩》曰：‘思皇多   士，生此王國。’故聖王必待賢臣而弘功業，雋士亦俟明主以顯其德。上下俱欲，歡然交欣，千載一會，愉悦無斁，翼乎如鴻毛之 （遇） 〔過〕順風，  沛乎若巨魚之縱大壑。其得意如此，則胡禁不止，何令不行？化溢四表，󲍱被無窮，遐夷貢獻，萬祥必臻。是以聖主不徧闚望而視 （以） 〔已〕明，  不殫傾耳而聽 （以） 〔已〕聰；  恩從祥風 （遨） 〔翺〕，  德與和氣遊，太平之責塞，優游之望得；遵遊自然之勢，恬淡無爲之場，休徵自至，壽考無疆，何必偃仰屈伸若〈彭祖〉，喣嘘呼吸如〈喬〉﹑〈松〉，眇然絶俗離世哉！《詩》云：‘濟濟多士，〈文王〉以寧。’信乎其以寧也！”是時，上頗好神仙，故〈褒〉對及之。頃之，拜〈褒〉爲諫 （議） 大夫，  數爲辭賦。方士言〈益州〉有金馬﹑碧雞之寶，可祭致之，使〈褒〉祠焉。〈褒〉道病死。六月辛巳，  〈西河〉太守〈杜延年〉爲御史大夫。安和寬裕，論議持平，稱爲名臣。是歲，置〈西河〉屬國都尉，以處〈匈奴〉降者。	1
桃花浪里成龙去，竹叶山头退鹢飞。	0
前安西參軍〈夏侯奭〉在〈始平〉，合衆數千人以應〈冏〉，遣使邀〈河間王〉〈顒〉。〈顒〉用長史〈李〉 【〈章〉：甲十一行本“李”上有“隴西”二字；乙十一行本同；〈孔〉本同。】 〈含〉謀，遣振武將軍〈河間〉〈張方〉討擒〈奭〉及其黨，腰斬之。 〈沈約〉《志》：振武將軍，始於〈西漢〉之末，〈王莽〉以命〈王況〉。 〈冏〉檄至，〈顒〉執〈冏〉使送於〈倫〉， 使，疏吏翻。 遣〈張方〉將兵助〈倫〉。〈方〉至〈華陰〉， 華，戶化翻。 〈顒〉聞二王兵盛，復召〈方〉還，更附二王。 二王，謂〈齊王〉〈冏〉，〈成都王〉〈穎〉。	1
渚宫本坳下，佛庙有台阁。台下三四松，低昂势前却。是时晴景丽，松梢残雪薄。日色相玲珑，纤云映罗幕。逡巡九霄外，似振风中铎。渐见尺帛光，孤飞唳空鹤。裴回耀霜雪，顾慕下寥廓。蹋动樛盘枝，龙蛇互跳跃。俯瞰九江水，旁瞻万里壑。无心眄乌鸢，有字悲城郭。清角已沈绝，虞韶亦冥寞。鶱翻勿重留，幸及钧天作。	0
〈郭子儀〉以〈回紇〉兵精，勸上益徵其兵以擊賊。〈懷仁可汗〉遣其子〈葉護〉及將軍〈帝德〉等將精兵四千餘人來至〈鳳翔〉；上引見〈葉護〉，宴勞賜賚，惟其所欲。 見，賢遍翻。勞，力到翻。 丁亥，元帥   〈廣平王〉〈俶〉將〈朔方〉等軍及〈回紇〉﹑〈西域〉之衆十五萬，號二十萬，發〈鳳翔〉。〈俶〉見〈葉護〉，約爲兄弟，〈葉護〉大喜，謂〈俶〉爲兄。〈回紇〉至〈扶風〉，〈郭子儀〉留宴三日。〈葉護〉曰：“國家有急，遠來相助，何以食爲！”宴畢，卽行。日給其軍羊二百口，牛二十頭，米四十斛。	1
初，〈南秦州〉豪右〈楊松柏〉兄弟，數爲寇盜， 數，所角翻。 刺史〈博陵〉〈崔遊〉誘之使降，引爲主簿，接以辭色，使說下羣〈氐〉， 誘，音酉。說，式芮翻。 旣而因宴會盡收斬之，由是所部莫不猜懼。〈遊〉聞〈李彥〉死，自知不安，欲逃去，未果；城民〈張長命〉﹑〈韓祖香〉﹑〈孫掩〉等攻〈遊〉，殺之，以城應〈大提〉。〈大提〉遣其黨〈卜胡〉襲〈高平〉，克之，殺鎭將〈赫連略〉，行臺〈高元榮〉。〈大提〉尋卒， 卒，子恤翻。 子〈念生〉自稱天子，置百官，改元〈天建〉。	1
1春，正月，〈河陽〉節度使〈李艽〔芃〕〉引兵逼〈衞州〉，〈田悅〉守將〈任履虛〉詐降，旣而復叛。 〈衞州〉，治〈汲〉。艽，居苞翻。〔芃，蒲紅翻。〕將，卽亮翻。任，音壬。降，戶江翻。復，扶又翻，又音如字。	1
稻畦分影向江村，憔悴经霜只半存。昨日流莺今不见，乱萤飞出照黄昏。	0
〈長平壯侯〉〈曹休〉上書謝罪，帝以宗室不問。 敗軍者必誅，焉可以宗室而不問邪！ 〈休〉慙憤，疽發於背，庚子，卒。帝以〈滿寵〉都督〈揚州〉以代之。	1
君家双美姬，善歌工筝人莫知。轧用蜀竹弦楚丝，清哇宛转声相随。夜静酒阑佳月前，高张水引何渊渊。美人矜名曲不误，蹙响时时如迸泉。赵琴素所嘉，齐讴世称绝。筝歌一动凡音辍，凝弦且莫停金罍。淫声已阕雅声来，游鱼噞喁鹤裴回，主人高情始为开。高情放浪出常格，偶世有名道无迹。勋业先登上将科，文章已冠诸人籍。每笑石崇无道情，轻身重色祸亦成。君有佳人当禅伴，于中不废学无生。爱君天然性寡欲，家贫禄薄常知足。谪官无愠如古人，交道忘言比前躅。不意全家万里来，湖中再见春山绿。吴兴公舍幽且闲，何妨寄隐在其间。时议名齐谢太傅，更看携妓似东山。	0
羌寇（濮）〔漢〕陽　從《後漢書》《孝順帝紀》改。	1
久之，上悔〈陵〉無救，曰：“〈陵〉當發出塞，乃詔強弩都尉令迎軍；坐預詔之，得令老將生姦詐。” 〈孟康〉曰：坐預詔〈博德〉迎〈陵〉，〈博德〉老將，出塞不至，令〈陵〉見沒也。余謂此說非也。帝意旣悔，追思前事，以爲當〈陵〉發出塞之時，方可詔〈博德〉繼其後以迎〈陵〉軍，乃於〈陵〉未行之時預詔之，使〈博德〉羞爲〈陵〉後距，得生姦詐上奏，而遂令〈博德〉別出〈西河〉，使〈陵〉軍無救也。 乃遣使勞賜〈陵〉餘軍得脫者。 勞，力到翻。	1
众坐吾独欢，或问欢为谁。高人党茂宗，复来官宪司。昔吾顺元和，与世行自遗。茂宗正作吏，日有趋走疲。及吾污冠冕，茂宗方矫时。诮吾顺让者，乃是干进资。今将问茂宗，茂宗欲何辞。若云吾无心，此来复何为。若云吾有羞，于此还见嗤。谁言万类心，闲之不可窥。吾欲喻茂宗，茂宗宜听之。长辕有修辙，驭者令尔驰。山谷安可怨，筋力当自悲。嗟嗟党茂宗，可为识者规。	0
6秋，七月，地震。	1
〈巴東獻武公〉〈蕭穎胄〉以〈蕭璝〉與〈蔡道恭〉相持不決，憂憤成疾； 〈蕭穎胄〉以〈蕭衍〉東伐，所向戰克，而己   輔〈南康〉居〈江陵〉，近不能制〈蕭璝〉；外無以服姦雄之心而內有肘腋之寇，此其所以憂憤成疾也。璝，古回翻。 壬午，卒。 卒，子恤翻。 〈夏侯詳〉祕之，使似其書者假爲敎命，密報〈蕭衍〉，〈衍〉亦祕之。〈詳〉徵兵〈雍州〉，〈蕭偉〉遣〈蕭憺〉將兵赴之。〈璝〉等聞〈建康〉已危，衆懼而潰，〈璝〉及〈魯休烈〉皆降。乃發〈穎胄〉喪，贈侍中﹑丞相；於是衆望盡歸於〈衍〉。〈夏侯詳〉請與〈蕭憺〉共參軍國，詔以〈詳〉爲侍中﹑尙書右僕射，尋除使持節﹑撫軍將軍﹑〈荆州〉刺史。〈詳〉固讓于〈憺〉。乃以〈憺〉行〈荆州〉府州軍。 【〈章〉：十二行本“軍”作“事”；乙十一行本同。】豈特衆望歸〈衍〉哉，西臺之權又歸於〈憺〉矣。憺，徒敢翻，又徒濫翻。使，疏吏翻。	1
赦天下（徙）〔徒〕　從〈學海堂〉本﹑《漢書》《景帝紀》改。	1
长裾间貔虎，遗庙盛攀登。白羽三千骑，红林一万层。元臣达幽契，祝史告明徵。抚坐悲今古，瞻容感废兴。回风卷丛柏，骤雨湿诸陵。倏忽烟花霁，当营看月生。	0
敕使相繼傳呼：“閉〈皇城〉諸司門！” 《六典》：〈唐〉都城三重：外一重名〈京城〉，內一重名〈皇城〉，又內一重名〈宮城〉，亦名〈子城〉。 左金吾大將軍〈陳君賞〉帥其衆立〈望仙門〉下， 〈大明宮城〉南面五門，〈望仙門〉在〈丹鳳門〉之左。帥，讀曰率。 謂敕使曰：“賊至，閉門未晚，請徐觀其變，不宜示弱！”至晡後乃定。是日，坊市惡少年皆衣緋皁， 衣，於旣翻。皁，在早翻。 持弓刀北望，見〈皇城〉門閉，卽欲剽掠，非〈石〉與〈君賞〉鎭之，〈京城〉幾再亂矣。 剽，匹妙翻。幾，居衣翻。 時兩省官應入直者，皆與其家人辭訣。	1
义髻抛河里，黄裙逐水流。	0
〈周〉兵圍〈壽春〉，連年未下， 前年十一月，〈周〉兵始攻〈壽州〉。 城中食盡。〈齊王〉〈景達〉自〈濠州〉遣應援使·   〈永安〉節度使〈許文稹〉﹑都軍使〈邊鎬〉﹑北面招討使〈朱元〉將兵數萬，泝〈淮〉救之，軍於〈紫金山〉，列十餘寨如連珠，與城中烽火晨夕相應，又築甬道抵〈壽春〉， 甬，余拱翻。 欲運糧以饋之，綿亙數十里。將及〈壽春〉，〈李重進〉邀擊，大破之，死者五千人，奪其二寨。丁未，〈重進〉以聞。戊申，詔以來月幸〈淮〉上。	1
方之（滅）〔蔑〕如也　從〈龍谿〉本﹑〈學海堂〉本改。	1
自厌久荒浪，于时无所任。耕钓以为事，来家樊水阴。甚醉或漫歌，甚闲亦漫吟。不知愚僻意，称得云客心。云客方持斧，与人正相临。符印随坐起，守位常森森。纵能有相招，岂暇来山林。	0
墙外花枝压短墙，月明还照半张床。无人会得此时意，一夜独眠西畔廊。	0
诀妙与功精，通宵膝上横。一堂风冷淡，千古意分明。坐客神魂凝，巢禽耳目倾。酷哉商纣世，曾不遇先生。	0
寂寥门户寡相亲，日日频来只有君。正喜琴尊长作伴，忽携书剑远辞群。伤心柳色离亭见，聒耳蝉声故国闻。为报明年杏园客，与留绝艳待终军。	0
（今）〔令〕有親屬　從〈南監〉本﹑〈龍谿〉本﹑〈學海堂〉本改。	1
禅室绳床在翠微，松间荷笠一僧归。磬声寂历宜秋夜，手冷灯前自衲衣。	0
灯锁莲花花照罍，翠钿同醉楚台巍。残灰剔罢携纤手，也胜金莲送辙回。	0
10是歲，〈京師〉及郡國七大水。	1
释印及秋夜，身闲境亦清。风襟自潇洒，月意何高明。闻说武安君，万里驱妖精。开府集秀士，先招士林英。晋家用元凯，亦是鲁诸生。北望抚长剑，感君知已行。边尘昏玉帐，杀气凝金镫。大敌折齐俎，一书下聊城。翻飞青云路，宿昔沧洲情。	0
6冬，十月，以司徒〈導〉爲太保﹑領司徒，加殊禮，〈西陽王〉〈羕〉領太尉， 羕，余亮翻。 〈應詹〉爲〈江州〉刺史，〈劉遐〉爲〈徐州〉刺史，代〈王邃〉鎭〈淮陰〉，〈蘇峻〉爲〈歷陽〉內史， 爲〈蘇峻〉以〈歷陽〉稱兵張本。 加〈庾亮〉護軍將軍，〈溫嶠〉前將軍。〈導〉固辭不受。〈應詹〉至〈江州〉，吏民未安，〈詹〉撫而懷之，莫不悅服。	1
不恋明皇宠，归来镜水隅。道装汀鹤识，春醉钓人扶。逐朵云如吐，成行雁侣驱。兰亭名景在，踪迹未为孤。	0
通鑑一百二十七	1
无狐魅，不成村。	0
十六年（己卯﹑四三九）	1
画屏深掩瑞云光，罗绮花飞白玉堂。银榼酒倾鱼尾倒，金炉灰满鸭心香。轻摇绿水青蛾敛，乱触红丝皓腕狂。今日恩荣许同听，不辞沈醉一千觞。	0
自怜幽会心期阻，复愧嘉招书信频。王事牵身去不得，满山松雪属他人。	0
寥寥空山岑，泠泠风松林。流云垂鳞光，悬泉扬高音。希夷周先生，烧香调琴心。神功盈三千，谁能还黄金。	0
威凤昔未起，兹山嘉气深。逶迤抱川阜，萝茑方沈沈。龙节稍岩径，星轩伴幽寻。尝闻谢公事，今嘉昭旷心。绝顶上巍峨，秋晨好登临。芦洲辨微色，天籁闻虚吟。支策睇归湖，舒情凝远岑。徘徊绕灵伞，登坐延芳襟。溪路锁重扃，松门交翠阴。贞姿在空谷，瑞色仍栖林。晚霭覆回汀，轻桡环碧浔。探奇幸陪唱，愿继咸池音。	0
翠毛丹觜乍教时，终日无寥似忆归。近来偷解人言语，乱向金笼说是非。	0
25初，〈李師古〉有異母弟曰〈師道〉，常疏斥在外，不免貧窶。 窶，其矩翻。 〈師古〉私謂所親曰：“吾   非不友於〈師道〉也，吾年十五擁節旄，自恨不知稼穡之艱難。況〈師道〉復減吾數歲， 復，扶又翻。 吾欲使之知衣食之所自來，且以州縣之務付之，計諸公必不察也。”及〈師古〉疾篤，〈師道〉時知〈密州〉事，好畫及觱篥。 好，呼到翻。畫，戶卦翻。觱，壁吉翻。篥，力質翻。〈胡〉人吹葭管，謂之觱篥。《樂府雜錄》：觱篥，葭管也，卷蘆爲頭，截竹爲管，出於〈胡〉地。制法角音，九孔漏聲，五音。〈唐〉編入鹵簿，名爲笳管；用之雅樂，以爲雅管；六竅之制，則爲鳳管。旋宮轉器，以應律者也。〈杜佑〉曰：觱篥，一名悲篥，出於〈胡〉中，其聲悲。〈東夷〉有以卷桃皮爲之者。亦出〈南蠻〉。又《樂府雜錄》曰：觱篥，本〈龜茲〉樂。 〈師古〉謂判官〈高沐〉﹑〈李公度〉曰：“迨吾之未亂也， 迨，及也。疾病則亂。 欲有問於子。我死，子欲奉誰爲帥乎？”二人相顧未對。〈師古〉曰：“豈非〈師道〉乎？人情誰肯薄骨肉而厚他人，顧置帥不善，則非徒敗軍政也， 帥，所類翻；下同。敗，蒲邁翻。 且覆吾族。〈師道〉爲公侯子孫，不務訓兵理人，專習小人賤事以爲己能，果堪爲帥乎？幸諸公審圖之！”閏月，壬戌朔，〈師古〉薨。〈沐〉﹑〈公度〉祕不發喪，潛逆〈師道〉于〈密州〉，奉以爲節度副使。	1
遽看蓂叶尽，坐阙芳年赏。赖此林下期，清风涤烦想。始萌动新煦，佳禽发幽响。岚岭对高斋，春流灌蔬壤。樽酒遗形迹，道言屡开奖。幸蒙终夕欢，聊用税归鞅。	0
四序周缇籥，三正纪璿耀。绿野变初黄，旸山开晓眺。中天擢露掌，匝地分星徼。汉寝眷遗灵，秦江想馀吊。蚁泛青田酌，莺歌紫芝调。柳色摇岁华，冰文荡春照。远迹谢群动，高情符众妙。兰游澹未归，倾光下岩窈。	0
洛浦想江津，悲欢共此辰。采花湖岸菊，望国旧楼人。雁别声偏苦，松寒色转新。传书问渔叟，借寇尔何因。	0
諸姬淫（泆）〔佚〕難禁　從〈南監〉本﹑〈龍谿〉本﹑〈學海堂〉本改。	1
洗浪清风透水霜，水边闲坐一绳床。眼尘心垢见皆尽，不是秋池是道场。	0
〈東都〉聞〈宇文化及〉西來，上下震懼。有〈蓋琮〉者 蓋，古盍翻，姓也。 上疏請說〈李密〉與之合勢拒〈化及〉。 說，輸芮翻。 〈元文都〉謂〈盧楚〉等曰：“今讎恥未雪而兵力不足，若赦〈密〉罪使擊〈化及〉，兩賊自鬭，吾徐承其弊。〈化及〉旣破，〈密〉兵亦疲；又其將士利吾官賞，易可離間， 易，以豉翻。間，古莧   翻。 幷〈密〉亦可擒也。”〈楚〉等皆以爲然，卽以〈琮〉爲通直散騎常侍， 散，悉亶翻。騎，奇寄翻。 齎敕書賜〈密〉。	1
臣〈光〉曰：臣聞天子之職莫大於禮，禮莫大於分，分莫大於名。 分，扶問翻；下同。 何謂禮？紀綱是也。何謂分？君﹑臣是也。何謂名？公﹑侯﹑卿﹑大夫是也。	1
〈燕〉主〈寶〉還〈龍城〉宮，詔諸軍就頓， 頓者，軍行頓舍之地。 不聽罷散，文武將士皆以家屬隨駕。 駕，謂車駕，猶〈漢〉人言乘輿也。 〈遼西王〉〈農〉﹑〈長樂王〉〈盛〉切諫， 樂，音洛。 以爲兵疲力弱，〈魏〉新得志，未可與敵，宜且養兵觀釁。〈寶〉將從之，撫軍將軍〈慕輿騰〉曰：“百姓可與樂成，難與圖始。 用〈商鞅〉語意。樂，音洛。 今師衆已集，宜獨決聖心，乘機進取，不宜廣采異同以沮大計。” 沮，在呂翻。 〈寶〉乃曰：“吾計決矣，敢諫者斬！”二月，乙亥，〈寶〉出就頓，留〈盛〉統後事。己卯，〈燕〉軍發〈龍城〉，〈慕輿騰〉爲前軍，司空〈農〉爲中軍，〈寶〉爲後軍，相去各一頓， 觀下文連營百里，蓋三十里爲一頓。 連營百里。	1
終古斥鹵兮生稻（粮）〔粱〕　從《漢書》《溝洫志》﹑〈吴慈培〉校改。	1
其十年正月朔，北軍南門災。〈莽〉一切收長吏家財五分之 （曰） 〔四〕以助邊。  令吏得告將，許奴告主。欲禁姦，姦愈甚。〈樊崇〉﹑〈刁子都〉等以飢餓相聚於〈瑯邪〉，  衆皆數萬。	1
1春，〈角〉弟子〈濟南〉〈唐周〉上書吿之。 濟，子禮翻。《考異》曰：〈袁〉《紀》云“〈濟陰〉人〈唐客〉”，今從〈范〉《書》。 於是收〈馬元義〉，車裂於〈雒陽〉。 《考異》曰：〈袁〉《紀》曰：“五月乙卯，〈馬元義〉等於京都謀反，伏誅。”今從〈范〉《書》。 詔三公﹑司隸按驗宮省直衞及百姓有事〈角〉道者，誅殺千餘人；下〈冀州〉逐捕〈角〉等。 下，遐稼翻。 〈角〉等知事已露，晨夜馳敕諸方，一時俱起，皆著黃巾以爲標幟， 著，陟略翻。幟，尺志翻，又音誌。 故時人謂之“黃巾賊”。二月，〈角〉自稱天公將軍，〈角〉弟〈寶〉稱地公將軍，〈寶〉弟〈梁〉稱人公將軍， 《考異》曰：〈司馬彪〉《九州春》   《秋》云：“〈角〉弟〈梁〉，〈梁〉弟〈寶〉”，〈袁〉《紀》云“〈角〉弟〈良〉﹑〈寶〉”，今從〈范〉《書》。 所在燔燒官府，劫略聚邑， 聚，才喩翻。 州郡失據，長吏多逃亡； 長，知兩翻。 旬月之間，天下響應，〈京師〉震動。〈安平〉﹑〈甘陵〉人各執其王應賊。	1
荷叶团团茎削削，绿萍面上红衣落。满池明月思啼螀，高屋无人风张幕。	0
谁能听欸乃，欸乃感人情。不恨湘波深，不怨湘水清。所嗟岂敢道，空羡江月明。昔闻扣断舟，引钓歌此声。始歌悲风起，歌竟愁云生。遗曲今何在，逸为渔父行。	0
〈匈奴〉〈壺衍鞮單于〉死，弟〈左賢王〉立爲〈虛閭權渠單于〉，以右大將女爲大閼氏，而黜前單于所幸顓渠閼氏。 顓渠閼氏，單于之元妃也；其次爲大閼氏。將，卽亮翻。閼氏，音煙支。 顓渠閼氏父左大且渠怨望。 且，子閭翻。 是時〈漢〉以〈匈奴〉不能爲邊寇，罷塞外諸城以休百姓。 〈師古〉曰：外城，塞外諸城也，如〈光祿塞〉﹑〈受降城〉﹑〈遮虜障〉等城是也。 單于聞之，喜，召貴人謀，欲與〈漢〉和親。左大且渠心害其事，曰：“前〈漢〉使來，兵隨其後。今亦效〈漢〉發兵，先使使者入。”乃自請與〈呼盧訾王〉各將萬騎，南旁塞獵，相逢俱入。 訾，子移翻。旁，步浪翻。 行未到，會三騎亡降〈漢〉，言〈匈奴〉欲爲寇。 降，戶江翻。 於是天子詔發邊騎屯要害處，使大將軍軍監〈治衆〉等四人 〈師古〉曰：〈治衆〉者，軍監之名。余據軍監位次軍正。 將五千騎，分三隊，出塞各數百里，捕得虜各數十人而還。時〈匈奴〉亡其三騎，不敢入，卽引去。是歲，〈匈奴〉饑，人民﹑畜產死什六七，又發兩屯各萬騎以備〈漢〉。其秋，〈匈奴〉前所得〈西嗕〉居左地者， 〈孟康〉曰：嗕，音辱，〈匈奴〉種。〈師古〉曰：嗕，音奴獨翻。余謂〈西嗕〉自是一種，爲〈匈奴〉所得，使居左地耳，非〈匈奴〉種也。 其君長以下數千人皆驅畜產行，與甌脫戰，所殺傷甚衆，遂南降〈漢〉。	1
至是，妃以妬悍不遜，上怒，命送歸兄〈銛〉之第。 悍，戶罕翻，又戶旰翻。 是日，上不懌，比日中，猶未食，左右動不稱旨，橫被棰撻。 比，必利翻，及也。稱，尺證翻。棰，止橤翻。橫，戶孟翻。 〈高力士〉欲嘗上意，請悉載院中儲偫送〈貴妃〉，凡百餘車；上自分御膳以賜之。 偫，直里翻。 及夜，〈力士〉伏奏請迎〈貴妃〉歸院，遂開禁門而入。 《唐六典》：城門郞掌〈京城〉﹑皇城宮殿諸門開闔之節。〈承天門〉擊曉鼓，聽擊鐘後一刻，鼓聲絕，〈皇城〉門開。第一鼕鼕鼓聲絕，宮城門及〈左〉·〈右延明門〉﹑〈乾化門〉開。第二鼕鼕鼓聲絕，宮殿門開。夜，第一鼕鼕鼓聲絕，宮殿門閉。第二鼕鼕鼓聲絕，宮城門閉，及〈左〉﹑〈右延明門〉〈皇城門〉閉。其〈京城〉門開閉，與皇城門同刻。〈承天門〉擊鼓，皆聽漏刻契，契至乃擊；待漏刻所牌到，鼓聲乃絕。凡皇城闔門之鑰，先酉而出，後戌而入；開門之鑰，後丑而出，夜盡而入。〈京城〉闔門之鑰，後申而出，先子而入；開門之鑰，後子而出，先卯而入。若非其時，而有命啓閉，則詣閤覆奏，奉旨合符而開闔之。殿門及城門，若有敕夜開，受敕人具錄須開之門，宣送中書門下。偫，直里翻。 自是恩遇愈隆，後宮莫得進矣。	1
不到东山向一年，归来才及种春田。雨中草色绿堪染，水上桃花红欲然。优娄比丘经论学，伛偻丈人乡里贤。披衣倒屣且相见，相欢语笑衡门前。	0
〈淵〉以〈褚澄〉爲〈吳郡〉太守，司徒左長史〈蕭惠明〉言於朝 朝，直遙翻。《考異》曰：《宋略》作“惠朗”。按〈惠朗〉不爲司徒長史，今從《南史》。 曰：“〈褚澄〉開門納賊，更爲股肱大郡；〈王蘊〉力戰幾死，棄而不收； 幾，居希翻；又音祁。 賞罰如此，何憂不亂！”〈淵〉甚慙。冬，十月，庚申，以侍中〈王蘊〉爲〈湘州〉刺史。	1
先是，〈仁遇〉求救於〈河東〉及〈滄州〉， 先，悉薦翻。 〈李克用〉遣其將〈李嗣昭〉將三千騎攻〈邢州〉以救之。時〈邢州〉兵纔二百，團練使〈牛存節〉守之，〈嗣昭〉攻七日不克。〈全忠〉遣右長直都將〈張筠〉將數千騎助〈存節〉守城，〈筠〉伏兵於〈馬嶺〉，擊〈嗣昭〉，敗之， 敗，補邁翻。 〈嗣昭〉遁去。	1
中庭地白树栖鸦，冷露无声湿桂花。今夜月明人尽望，不知秋思在谁家。	0
〈韓懿侯〉薨，子〈昭侯〉立。 《諡法》：昭德有勞曰昭；聖聞周達曰昭。	1
囗群山以延想，吾独闵乎岭中。彼岭中兮何有，有天含之玉峰。殊閟绝之极颠，上闻产乎翠茸。欲采之以将寿，眇不知夫所从。大渊蕴蕴兮绝嶘岌岌，非梯梁以通险。当无路兮可入，彼猛毒兮曹聚。必凭托乎阻修，常儗儗兮伺人。又如何兮不愁，彼妖精兮变怪。必假见于风雨，常闪闪而伺人。又如何兮不苦，欲仗仁兮托信。将径往兮不难，久懹懹以㥄惋。却迟回而永叹，惧大灵兮不知。以予心为永惟，若不可乎遂已。吾终保夫直方，则必蒙皮篻以为矢。弦毋筱以为弧，化毒铜以为戟。刺棘竹以为殳，得猛烈之材。获与之而并驱，且舂刺乎恶毒。又引射夫妖怪，尽群类兮使无。令善仁兮不害，然后采梫榕以驾深。收枞橞兮梯险，跻予身之飘飘。承予步之??，入岭中而登玉峰。极閟绝而求翠茸，将吾寿兮随所从。思未得兮马如龙，独翳蔽于山颠。久低回而愠瘀，空仰讼于上玄。彼至精兮必应，宁古有而今无。将与身而皆亡，岂言之而已乎。	0
梨花满院飘香雪，高楼夜静风筝咽。斜月照帘帷，忆君和梦稀。小窗灯影背，燕语惊愁态。屏掩断香飞，行云山外归。	0
〈唐〉自〈烈祖〉以來， 〈唐〉主〈昪〉，廟號〈烈祖〉。 常遣使泛海與〈契丹〉相結，欲與之共制中國，更相饋遺， 更，工衡翻。遺，唯季翻。 約爲兄弟。然〈契丹〉利其貨，徒以虛語往來，實不爲〈唐〉用也。	1
12上思〈徐有功〉用法平直，乙亥，以其子大理司直〈惀〉爲〈恭陵〉令。 惀，力迍翻，又力尹翻。〈恭陵〉，〈孝敬皇帝〉陵。 〈竇孝諶〉之子光祿卿〈豳公〉〈希瑊〉等請以己官爵讓〈惀〉以報其德， 〈竇孝諶〉事見二百五卷〈武后〉〈長壽〉二年。諶，氏壬翻。瑊，古咸翻。 由是〈惀〉累遷〈申王〉府司馬。 〈唐〉制：大理司直從六品上，親王府司馬從四品下。	1
君子所以動天地，應神明，正萬物而成王化者，必乎真定而已。故在上者審定好醜焉。善惡要乎功罪，毁譽効於準驗。聽言責事，舉名察實，無惑詐僞，以蕩衆心。故事無不覈，物無不切，善無不顯，惡無不章，俗無姦怪，民無淫風。百姓上下覩利害之存乎己也，故肅恭其心，慎修其行，内不回惑，外無異望，則民志平矣。是謂正俗。	1
翩翩白马称金羁，领缀银花尾曳丝。毛色鲜明人尽爱，性灵驯善主偏知。免将妾换惭来处，试使奴牵欲上时。不蹶不惊行步稳，最宜山简醉中骑。	0
戊申，〈義宣〉帥衆十萬發〈江津〉，舳艫數百里。 帥，讀曰率。舳，音逐。艫，音盧。 以子〈慆〉爲輔國將軍，與左司馬〈竺超民〉留鎭〈江陵〉。 慆，土刀翻。 檄〈朱脩之〉使發兵萬人繼進，〈脩之〉不從。〈義宣〉知〈脩之〉貳於己，乃以〈魯秀〉爲〈雍州〉刺史，使將萬餘人擊之。〈王玄謨〉聞〈秀〉不來， 〈魯秀〉善戰，故〈王玄謨〉憚之。 喜曰：“〈臧質〉易與耳。” 易，以豉翻。	1
独有宦游人，偏惊物候新。云霞出海曙，梅柳渡江春。淑气催黄鸟，晴光照绿蘋。忽闻歌苦调，归思欲沾巾。	0
41丁未，族誅〈董光業〉。 以其父〈璋〉反也。	1
〈郭子儀〉引〈蕃〉﹑〈漢〉兵追賊至〈潼關〉，斬首五千級，克〈華陰〉﹑〈弘農〉二郡。〈關東〉獻俘百餘人，敕皆斬之；監察御史〈李勉〉言於上曰：“今元惡未除，爲賊所汚者半天下， 汚，烏故翻。 聞陛下龍興，咸思洗心以承聖化，今悉誅之，是驅之使從賊也。”上遽使赦之。	1
入谷路萦纡，岩巅日欲晡。岭云寒埽盖，溪雪冻黏须。卧草跧如兔，听冰怯似狐。仍闻关外火，昨夜彻皇都。	0
轸，四星似张翼相近，中央一个长沙子。左辖附两星，军门两黄近翼是。门下四个主司空，门东七乌青丘子。青丘之下名器府，器府之星三十二。以上便为太微宫，黄道向上看取是。	0
2五月，戊戌，詔以春夏連旱，赦天下。上親自露坐〈德陽殿〉東廂請雨。 按〈范〉《書》《桓帝紀》：〈德陽殿〉在〈北宮〉掖庭中。 以尙書〈周舉〉才學優深，特加策問。〈舉〉對曰：“臣聞陰陽閉隔，則二氣否塞。 否，皮鄙翻。塞，悉則翻。 陛下廢〈文帝〉﹑〈光武〉之法，而循亡〈秦〉奢侈之欲，內積怨女，外有曠夫。自枯旱以來，彌歷年歲，未聞陛下改過之效，徒勞至尊暴露風塵，誠無益也， 謂露坐無益。 陛下但務其華，不尋其實，猶緣木希魚，卻行求前。 〈賢〉曰：緣木求魚，《孟子》之文。《韓詩外傳》曰：夫明鏡所以照形，往   古所以知今。惡知往古之所以危亡，無異卻行而求達於前人也。 誠宜推信革政，崇道變惑，出後宮不御之女，除太官重膳之費。《易傳》曰：‘陽感天不旋日。’ 《易𥡴覽圖》《中孚傳》曰：陽感天不旋日，諸侯不旋時，大夫不過朞。〈鄭玄〉《註》云：陽者，天子。爲善一日，天立應以善；爲惡一日，天立應以惡。一說，不旋時立應之。重，直龍翻。傳，直戀翻。 惟陛下留神裁察！”帝復召〈舉〉面問得失，〈舉〉對以“宜愼官人，去貪汙，遠佞邪。” 復，扶又翻。去，羌呂翻。遠，于願翻。 帝曰：“官貪汙﹑佞邪者爲誰乎？”對曰：“臣從下州超備機密， 〈舉〉自〈冀州〉刺史徵拜尙書。 不足以別羣臣。然公卿大臣數有直言者，忠貞也； 別，彼列翻。數，所角翻。 阿諛苟容者，佞邪也。”	1
23十二月，庚子，以十姓可汗〈阿史那懷道〉女爲〈交河公主〉， 〈武后〉〈長安〉四年，冊〈懷道〉爲十姓可汗。 嫁〈突騎施〉可汗〈蘇祿〉。	1
后来变化三分贵，同辈凋零太半无。世上争先从尽汝，人间斗在不如吾。竿头已到应难久，局势虽迟未必输。不见山苗与林叶，迎春先绿亦先枯。	0
〈殷州〉刺史〈爾朱羽生〉將五千人襲〈信都〉，〈高敖曹〉不暇擐甲，將十餘騎馳擊之， 擐，音宦。騎，奇計翻。 〈乾〉在城中繩下五百人，追救未及，〈敖曹〉已交兵，〈羽生敗〉走。〈敖曹〉馬矟絕世， 矟，色角翻。 左右無不一當百，時人比之〈項籍〉。	1
〈弘〉性意忌，外寬內深；諸嘗與〈弘〉有𨻶，無近遠，雖陽與善，後竟報其過。〈董仲舒〉爲人廉直，以〈弘〉爲從諛，〈弘〉嫉之。〈膠西王〉〈端〉驕恣，數犯法， 〈端〉，〈景帝〉子，前三年受封。數，所角翻；下同。 所殺傷二千石甚衆。〈弘〉乃薦〈仲舒〉爲〈膠西〉相；〈仲舒〉以病免。〈汲黯〉常毀儒，面觸〈弘〉，〈弘〉欲誅之以事， 以事致其罪而誅之。 乃言上曰：“〈右內史〉界部中多貴臣﹑宗室，難治，非素重臣不能任，請徙〈黯〉爲   〈右內史〉。” 〈右內史〉後爲〈右扶風〉。治，直之翻。任，音壬。 上從之。	1
窦家能酿销愁酒，但是愁人便与销。愿我共君俱寂寞，只应连夜复连朝。	0
别中还梦别，悲后更生悲。觉梦俱千里，追随难再期。翻思梦里苦，却恨觉来迟。纵是非真事，何妨梦会时。	0
直方难为进，守此微贱班。开卷不及顾，沈埋案牍间。兵凶久相践，徭赋岂得闲。促戚下可哀，宽政身致患。日夕思自退，出门望故山。君心傥如此，携手相与还。	0
烟月寒，秋夜静，漏转金壶初永。罗幕下，绣屏空，灯花结碎红。人悄悄，愁无了，思梦不成难晓。长忆得，与郎期，窃香私语时。	0
14十一月，禮儀使〈張說〉等奏，以〈高祖〉配昊天上帝，罷三祖並配之禮。 此因郊祀置禮儀使也。〈武德〉初定令，圜丘以〈景帝〉配，明堂以〈元帝〉配。〈貞觀〉奉〈高祖〉配圜丘，〈永徽〉二年又奉〈太宗〉配明堂。〈垂拱〉初用〈元萬頃〉議，奉〈高宗〉配圜丘。自是郊祀之禮，三祖並配。三祖，謂〈高祖〉﹑〈太宗〉﹑〈高宗〉。使，疏吏翻。 戊寅，上祀南郊，赦天下。 《考異》曰：《實錄》：“癸酉日長至，戊寅祀南郊。”《唐曆》：“戊寅冬至，祀南郊。”按《長曆》，去年閏五月，來年閏十二月，《唐曆》近是。	1
遥思葭菼际，寥落楚人行。高鸟长淮水，平芜故郢城。使车听雉乳，县鼓应鸡鸣。若见州从事，无嫌手板迎。	0
蓂叶标新朔，霜豪引细辉。白眉惊半隐，虹势讶全微。凉魄潭空洞，虚弓雁畏威。上弦何汲汲，佳色转依依。绮幕残灯敛，妆楼破镜飞。玲珑穿竹树，岑寂思屏帏。坐爱规将合，行看望已几。绛河冰鉴朗，黄道玉轮巍。迥照偏琼砌，馀光借粉闱。泛池相皎洁，压桂共芳菲。的的当歌扇，娟娟透舞衣。殷勤入怀什，恳款堕云圻。素液传烘盏，鸣琴荐碧徽。椒房深肃肃，兰路霭霏霏。翡翠通帘影，琉璃瑩殿扉。西园筵玳瑁，东壁射蛜蝛。老将占天阵，幽人钓石矶。荷锄元亮息，回棹子猷归。迢递同千里，孤高净九围。从星作风雨，配日丽旌旗。麟斗宁徒设，蝇声岂浪讥。司存委卿士，新拜出郊畿。今古虽云极，亏盈不易违。珠胎方夜满，清露忍朝晞。渐减姮娥面，徐收楚练机。卞疑雕璧碎，潘感竟床稀。捐箧辞班女，潜波蔽虙妃。氛埃谁定灭，蟾兔杳难希。须遣圆明尽，良嗟造化非。如能付刀尺，别为创璿玑。	0
天福二年（丁酉﹑九三七）	1
〈勰〉等以〈高祖〉遺詔賜〈馮后〉死。〈北海王〉〈詳〉使長秋卿〈白整〉入授后藥， 長秋卿，皇后宮卿也，卽〈漢〉之大長秋。 后走呼，不肯飮， 走且呼也。呼，火故翻。 曰：“官豈有此，是諸王輩殺我耳！”〈整〉執持強之，乃飮藥而卒。 強，其兩翻。《考異》曰：《元嵩傳》曰：“將遣使者賜〈馮后〉死，而難其人，顧〈任城王〉〈澄〉曰：‘〈任城〉不負我，〈嵩〉亦當不負〈任城〉，可使〈嵩〉也。’乃引〈高平侯〉〈嵩〉入內，親詔遣之。”《高祖紀》曰：“詔司徒〈勰〉徵太子與喪會〈魯陽〉踐阼。”按《馮后傳》，梓宮至〈魯陽〉，乃行遺詔賜后死，安有〈高祖〉遣〈嵩〉之事！又《勰傳》：“〈高祖〉崩，〈勰〉遏祕喪事，遣〈張儒〉徵〈世宗〉。”亦無〈高祖〉詔〈勰〉徵太子事。 喪至〈洛城〉南，〈咸陽王〉〈禧〉等知后審死，相視曰：“設無遺詔，我兄弟亦當決策去之；豈可令失行婦人宰制天下﹑殺我輩也！” 去，羌呂翻。行，下孟翻。 諡曰〈幽皇后〉。 《諡法》：壅遏不通曰幽。	1
9八月，〈北貉〉〈燕〉人來致梟騎助〈漢〉。 〈應劭〉曰：〈北貉〉，國也。梟，健也。〈張晏〉曰：梟，勇也，若六博之梟也。〈師古〉曰：〈貉〉在東北方，〈三韓〉之屬，皆〈貉〉類也。蓋〈貉〉人及〈燕〉皆來助〈漢〉。〈孔穎達〉曰：經傳說〈貊〉多是〈東夷〉，故職方掌九夷﹑九貊。〈鄭〉《志》答〈趙商〉云：九貊，卽九夷也。又《周官》貊隸，《註》云征東北夷所獲。貉，讀與貊同。	1
高屋童稚少，春来归燕多。葺旧良易就，新院亦已罗。俯怜雏化卵，仰愧鹏无窠。巢栋与巢幕，秋风俱奈何。	0
金坛疏俗宇，玉洞侣仙群。花枝栖晚露，峰叶度晴云。斜照移山影，回沙拥籀文。琴尊方待兴，竹树已迎曛。	0
嵇叔夜，鼓琴饮酒无闲暇。若使当时闻此歌，抛掷广陵都不藉。刘伯伦，虚生浪死过青春。一饮一硕犹自醉，无人为尔卜深尘。	0
河汉降玄霜，昨来节物殊。愧无神仙姿，岂有阴阳俱。灵鸟望不见，慨然悲高梧。华叶随风扬，珍条杂榛芜。为君寒谷吟，叹息知何如。	0
18帝使〈沈慶之〉徙〈彭城〉流民數千家於〈瓜步〉，征北參軍〈程天祚〉徙〈江西〉流民數千家於〈姑孰〉。 〈彭城〉﹑〈江西〉流民，皆避〈魏〉寇而南者。	1
13丙申，〈周〉納〈司馬消難〉女爲〈正陽宮〉皇后。 〈靜帝〉后也。難，乃旦翻。	1
〈休屠王〉〈羌〉叛〈趙〉， 〈休屠王〉〈羌〉，〈石武〉之部落也。屠，直於翻。 〈趙〉〈河東王〉〈生〉擊破之，〈羌〉奔〈涼州〉。〈西平公〉〈駿〉懼，遣〈孟毅〉還，使其長史〈馬詵〉稱臣入貢於〈趙〉。	1
〈馬燧〉至行營，與諸將謀曰：“〈長春宮〉不下， 燧，音遂。將，卽亮翻。圍〈長春宮〉事始上卷是年四月。 則〈懷光〉不可得。〈長春宮〉守備甚嚴，攻之曠日持久，我當身往諭之。”遂徑造城下， 造，七到翻。 呼〈懷光〉守將〈徐庭光〉，〈庭光〉帥將士羅拜城上。 將，卽亮翻。帥，讀曰率。 〈燧〉知其心屈，徐謂之曰：“我自朝廷來，可西向受命。”〈庭光〉等復西向拜。 復，扶又翻。 〈燧〉曰：“汝曹自〈祿山〉已來，徇國立功四十餘年， 〈天寶〉十四載，〈安祿山〉反，〈郭子儀〉﹑〈李光弼〉皆以〈朔方〉軍討賊立大功。其後〈回紇〉﹑〈吐蕃〉深入京畿，諸鎭叛亂，外禦內討，亦倚〈朔方〉軍以成功。至是年凡三十一年，今曰“四十餘年”，“四”字誤也，當作“三”。 何忽爲滅族之計！   從吾言，非止免禍，富貴可圖也。”衆不對。〈燧〉披襟曰：“汝不信吾言，何不射我！” 射，而亦翻。 將士皆伏泣。〈燧〉曰：“此皆〈懷光〉所爲，汝曹無罪。弟堅守勿出。” 弟，讀曰第，但也。 皆曰“諾。”	1
朝朝沈醉引金船，不觉西风满树蝉。光景暗消银烛下，梦魂长寄玉轮边。因循每被时流诮，奋发须由国士怜。明月客肠何处断，绿槐风里独扬鞭。	0
嫖姚何日破重围，秋草深来战马肥。已有孔明传将略，更闻王导得神机。阵前鼙鼓晴应响，城上乌鸢饱不飞。何事小臣偏注目，帝乡遥羡白云归。	0
晓气生绿水，春条露霏霏。林间栖鸟散，远念征人起。幽花宿含彩，早蝶寒弄翅。君行非晨风，讵能从门至。	0
16秋，七月，以〈李全忠〉爲〈盧龍〉留後。	1
18十一月，丁丑，尙書令〈袁粲〉以母憂去職。	1
花正浓时人正愁，逢花却欲替花羞。年来笑伴皆归去，今日晴明独上楼。	0
〈堅〉中流矢， 中，竹仲翻。 單騎走至〈淮〉北，飢甚，民有進壺飧﹑豚髀者， 飧，蘇昆翻。熟食曰飧。《字林》曰：水澆飯也。 〈堅〉食之，賜帛十匹，綿十斤。辭曰：“陛下厭苦安樂， 樂，音洛。 自取危困。臣爲陛下子，陛下爲臣父，安有子飼其父而求報乎！”弗顧而去。 飼，祥吏翻。 〈堅〉謂〈張夫人〉曰：“吾   今復何面目治天下乎！” 復，扶又翻。治，直之翻。 潸然流涕。 潸，所姦翻，涕流貌，又所版翻，所晏翻。	1
〈郭后〉旣廢，太子〈彊〉意不自安。〈郅惲〉說太子曰：“久處疑位，上違孝道，下近危殆， 說，輸芮翻。處，昌呂翻。近，其靳翻。 不如辭位以奉養母氏。”太子從之，數因左右及諸王陳其懇誠，願備藩國。 數，所角翻。 上不忍，遲回者數歲。六月，戊申，詔曰：“《春秋》之義，立子以貴。 《春秋公羊傳》曰：立嫡以長不以賢，立子以貴不以長。〈桓公〉何以貴？母貴也。母貴則子貴，子以母貴，母以子貴。 〈東海王〉〈陽〉，皇后之子，宜承大統。皇太子〈彊〉，崇執謙退，願備藩國，父子之情，重久違之。 重，難也。 其以〈彊〉爲〈東海王〉，立〈陽〉爲皇太子，改名〈莊〉。”	1
〈行儉〉有知人之鑒，初爲吏部侍郞，前進士〈王勮〉﹑ 勮，其據翻。 〈咸陽尉〉〈欒城〉〈蘇味道〉 〈劉昫〉曰：〈欒城〉，〈漢〉〈開縣〉；〈後魏〉於〈漢〉〈開縣〉古城置〈欒城縣〉，屬〈趙州〉。余考《漢書》《地理志》，〈常山郡〉有〈關縣〉；又考〈宋白〉《續通典》，〈鎭州〉〈欒城縣〉本〈漢〉〈關縣〉，〈魏〉〈太和〉十一年，於〈關縣〉故城置〈欒城縣〉；則〈劉昫〉誤作〈開縣〉明矣。 皆未知名，〈行儉〉一見謂之曰：“二君後當相次掌銓衡，僕有弱息，願以爲託。” 弱息，弱子也。 是時〈勮〉弟〈勃〉與〈華陰〉〈楊烱〉﹑〈范陽〉〈盧照鄰〉﹑ 〈范陽〉，〈漢〉〈涿縣〉地，〈魏文帝〉改爲〈范陽郡〉；至〈隋〉廢郡，復爲〈涿縣〉，屬〈幽州〉；〈唐〉〈武德〉七年，改爲〈范陽縣〉。華，戶化翻。烱，古迥翻。   〈義烏〉〈駱賓王〉 〈義烏〉，〈漢〉〈烏傷縣〉地。〈後漢〉分〈烏傷〉，置〈長山縣〉；〈晉〉以〈長山〉爲〈東陽郡〉治所，〈烏傷〉別爲縣；〈武德〉七年，改〈烏傷〉爲〈義烏縣〉，屬〈婺州〉。 皆以文章有盛名，司列少常伯〈李敬玄〉尤重之， 少，詩照翻。 以爲必顯達。〈行儉〉曰：“士之致遠，當先器識而後才藝。〈勃〉等雖有文華，而浮躁淺露，豈享爵祿之器邪！〈楊子〉稍沈靜， 躁，則到翻。沈，持林翻。 應至令長；餘得令終幸矣。”旣而〈勃〉度海墮水，〈烱〉終於〈盈川〉令， 〈黔州〉〈彭水縣〉，〈漢〉〈酉陽縣〉地；〈武德〉二年，分〈彭水〉，於〈巴江〉西置〈盈隆縣〉；〈先天〉元年，避太子名，改曰〈盈川〉；非此也。〈衢州〉〈龍丘縣〉，〈武后〉〈如意〉元年，分置〈盈川縣〉。縣西有〈刑溪〉，〈陳〉時，土人〈留異〉惡“刑”字，改曰〈盈川〉，因爲縣名。長，知兩翻。 〈照鄰〉惡疾不愈，赴水死，〈賓王〉反誅， 謂同〈徐敬業〉反。 〈勮〉﹑〈味道〉皆典選，如〈行儉〉言。 選，須絹翻。 〈行儉〉爲將帥，所引偏裨如〈程務挺〉﹑〈張虔勗〉﹑〈王方翼〉﹑〈劉敬同〉﹑〈李多祚〉﹑〈黑齒常之〉，後多爲名將。 將，卽亮翻；下同。帥，所類翻。裨，賓彌翻。	1
老尹醉醺醺，来随年少群。不忧头似雪，但喜稼如云。岁望千箱积，秋怜五谷分。何人知帝力，尧舜正为君。	0
〈匈奴〉〈右賢王〉數侵擾〈朔方〉。天子令車騎將軍〈靑〉將三萬騎出〈高闕〉，衞尉〈蘇建〉爲游擊將軍，左內史〈李沮〉爲強弩將軍， 沮，音俎。 太僕〈公孫賀〉爲騎將軍，〈代〉相〈李蔡〉爲輕車將軍，皆領屬車騎將軍，俱出〈朔方〉；大行〈李息〉﹑〈岸頭侯〉〈張次公〉爲將軍，俱出〈右北平〉；凡十餘萬人，擊〈匈奴〉。〈右賢王〉以爲〈漢〉兵遠，不能至，飮酒，醉。〈衞靑〉等兵出塞六七百里，夜至，圍〈右賢王〉。〈右賢王〉驚，夜逃，獨與壯騎數百馳，潰圍北去。得〈右賢裨王〉十餘人， 〈師古〉曰：裨王，小王也，猶言裨將也。裨，頻移翻。 衆男女萬五千餘人，畜數十百萬， 〈師古〉曰：數十萬以至百萬。畜，許救翻。 於是引兵而還。	1
（元） 〈〔永〕壽〉元年正月戊申，  大赦天下。二月，〈司〉﹑〈冀〉民饑，人民相食，詔所在賑給各有差。時〈梁氏〉威勢傾天下，而上無繼嗣，災異數見，〈潁陰〉人〈劉陶〉上疏曰：“蓋人非天地無以寓生，天地非人無以爲靈，是故帝非民不立，民非帝不寧。夫天地之與帝，帝之與民，猶首之與足，相須而行，混同一體，自然之勢也。臣竊觀之，今玄象錯度，日月不明，地裂川溢，妖祥並興，胤嗣仍絶，民率流亡。昔〈夏癸〉由此而廢，〈商辛〉以斯而喪，若不悔寤，恐懼將無及矣。伏惟陛下年隆德茂，中天稱號，襲常存之爵，修不易之制，目不視〈鳴條〉之事，耳不聞檀車之聲，天災不卒有痛於肌膚，震蝕不卒有捐於己身。故篾三光之錯，不畏上天之怒，貽民飢之憂，忽震裂之變，輕無嗣之禍，殆國家之命，非所以彰美祖業﹑克保天祉者也。當今忠諫者   誅，諛進者賞，嘉言結於忠舌，國命在於讒口，擅〈閻樂〉以〈咸陽〉，授〈趙高〉以車府。夫危非仁不扶，亂非智不救，故〈武丁〉得〈傅説〉，以消鼎雉之變，〈周宣〉用〈山甫〉，以濟 （幽） 〈〔夷〕〉﹑〈厲〉之荒。  竊見〈冀州〉刺史〈朱穆〉﹑〈烏桓〉校尉〈李膺〉皆履正清修，貞介絶俗。〈穆〉前在〈冀州〉，彈糾豪桀，掃滅饕惡，肅清萬里，不仁者遠，雖〈山甫〉不畏强禦，誠無以逾也。〈膺〉前後歷職，正身率下，及掌戎馬，鎮撫北疆，神武揚于〈朔州〉，强〈胡〉懾於 （漢） 〔漠〕北，  文既俎豆，武亦干戈，功遂身退，家無私積。斯則中興之良佐，國家之柱臣也。宜還本朝，夾輔王室，不合久屈閒曹，委於草莽。臣恐小人道長，遂成其敗，犯冒天威，  ，言誠非議，知必以身脂鼎鑊，爲海内先笑，所學之事，將復何恨？不舉〈鬼谷〉之於〈東齊〉，習〈秦〉﹑〈儀〉之於〈周〉﹑〈魏〉，賈〈王孫〉於〈蜀〉都，交〈猗頓〉之貨殖，如此亦可以示王室之爵，置天地之位矣。臣始悲天下之可悲，今天下亦悲臣之愚惑矣。”書奏，上善其言。  六月，〈匈奴〉叛，中郎將〈張〉 〈（涣）〉 〈〔奂〕〉擊降之。  太常〈韓縯〉爲司空。	1
32辛亥，〈李茂貞〉盡出騎兵於鄰州就芻糧。壬子，〈朱全忠〉穿蚰蜒壕圍〈鳳翔〉，設犬鋪﹑鈴架以絕內外。 蚰，與周翻。蜒，以然翻。蚰蜒，蟲也，多涎，天陰雨則出行，地皆有跡。穿壕塹如蚰蜒行地之狀，故謂之蚰   蜒壕。凡行軍下營，四面設犬鋪，以犬守之。敵來則羣吠，使營中知所警備。鈴架者，繞營設架，掛鈴其上，敵來觸之則鳴。	1
九皋霜气劲，翔隼下初晴。风动闲云卷，星驰白草平。棱棱方厉疾，肃肃自纵横。掠地秋毫迥，投身逸翮轻。高墉全失影，逐雀作飞声。薄暮寒郊外，悠悠万里情。	0
以（一）〔丁〕奴婢贖罪　從〈學海堂〉本﹑《漢書》《鼂錯傳》改。	1
雪夜闲游多秉烛，花时暂出亦提壶。别来少遇新诗敌，老去难逢旧饮徒。大振威名降北虏，勤行惠化活东吴。不知歌酒腾腾兴，得似河南醉尹无。	0
6癸丑，〈周〉立王后〈獨孤氏〉。 后，〈獨孤信〉之女。	1
泾阳平野草初春，遥望家乡泪滴频。当此不知多少恨，至今空忆在灵姻。	0
初，諸衞府兵，自成丁從軍，六十而免，其家又不免雜傜，浸以貧弱，逃亡略盡，百姓苦之。〈張說〉建議，請召募壯士充宿衞，不問色役，優爲之制，逋逃者必爭出應募；上從之。旬日，得精兵十三萬，分隸諸衞，更番上下。 更，工衡翻。上，時掌翻。 兵農之分，從此始矣。 史言〈唐〉養兵之弊始於〈張說〉。	1
此誠宣明祖宗餘志之弘勳也　《後漢書》《袁安列傳》作“此誠宣明祖宗崇立弘勳也”。	1
道在猜谗息，仁深疾苦除。尧聪能下听，汤网本来疏。	0
4夏，五月，甲寅，大赦。	1
石敢当，镇百鬼，压灾殃。官吏福，百姓康。风教盛，礼乐昌。	0
东楚吴山驿树微，轺车衔命奉恩辉。英僚携出新丰酒，半道遥看骢马归。	0
蹑石欹危过急涧，攀崖迢递弄悬泉。犹将虎竹为身累，欲付归人绝世缘。	0
20秋，七月，戊寅，〈周〉築〈武功〉等諸城以置軍士。 〈武功〉，卽〈漢〉〈扶風〉〈武功縣〉。《周紀》：築〈武功〉﹑〈郿〉﹑〈斜谷〉﹑〈武都〉﹑〈留谷〉﹑〈津坑〉諸城。	1
高楼吹玉箫，车马上河桥。岐路自奔隘，壶觞终寂寥。芳兰生贵里，片玉立清朝。今日台庭望，心遥非地遥。	0
（曰）然昭儀兄也　從〈龍谿〉本﹑《漢書》《佞幸傳》删。	1
8五月，太尉〈鄧盛〉罷；以太僕〈河南〉〈張延〉爲太尉。	1
初，帝聞〈西域〉有神，其名曰〈佛〉，因遣使之〈天竺〉求其道，得其書及沙門以來。其書大抵以虛無爲宗，貴慈悲不殺；以爲人死，精神不滅，隨復受形；生時所行善惡，皆有報應，故所貴修煉精神，以至爲〈佛〉。善爲宏闊勝大之言，以勸誘愚俗。精於其道者，號曰沙門。於是中國始傳其術，圖其形像，而王公貴人，獨〈楚王〉〈英〉最先好之。 〈袁宏〉《漢紀》：〈浮屠〉，〈佛〉也。〈西域〉〈天竺國〉有〈佛〉道焉。佛者，〈漢〉言覺也，將以覺悟羣生也。其敎以修善慈心爲主，不殺生，專務淸靜。其精者爲沙門。沙門，〈漢〉言息也。蓋息意去欲以歸於無爲。長丈六尺，黃金色。初，〈明帝〉夢見金人長大，以問羣臣。或曰：“西方有神，其名曰〈佛〉，陛下所夢，得無是乎？”於是遣使〈天竺〉，問其道術而圖其形像焉。〈賢〉曰：伊蒲塞，卽優婆塞也，中國翻爲近住，言受戒行堪近僧住也。桑門，卽沙門，〈梵〉云沙門那，或曰桑門，〈唐〉言勤息，〈秦〉譯云勤行，又云善覺。〈魏收〉曰：〈漢武帝〉遣〈霍去病〉討〈匈奴〉，獲〈休屠王〉金人，以爲大神，列於〈甘泉宮〉，不祭祀，但燒香禮拜而已。此則〈佛〉道流通之漸也。〈張騫〉使〈大夏〉，傳其旁有〈身毒國〉，一名〈天竺〉，始聞有〈浮屠〉之敎。〈哀帝〉〈元壽〉元年，博士弟子〈秦景憲〉受〈大月氏王〉使〈伊存〉口授浮屠經，中國聞之，未信了也。後〈明〉   〈帝〉夜夢金人，頂有白光，飛行殿庭，乃訪羣臣，〈傅毅〉始以佛對。帝遣郞中〈蔡愔〉等使〈天竺〉，寫浮屠遺範，仍與沙門〈攝摩騰〉﹑〈竺法蘭〉東還〈洛陽〉，中國有沙門跪拜之法自此始。〈愔〉之還，以白馬負經而至，〈漢〉因立〈白馬寺〉於〈洛城〉〈雍關〉西。好，呼到翻。	1
〈後趙〉〈中山公〉〈虎〉帥步騎四萬擊安東將軍〈曹嶷〉， 帥，讀曰率。嶷，魚力翻。 〈靑州〉郡縣多降之，遂圍〈廣固〉。 《水經註》：〈廣固城〉，在〈漢〉〈齊郡〉〈廣縣〉西北四里，四周絕澗，阻水深隍，〈曹嶷〉所築也。《九域志》：〈廣固城〉，古〈樂安城〉。今按〈靑州〉〈益都縣〉西四十里有〈廣固城〉，〈杜佑〉曰：有大澗甚廣，因曰〈廣固〉。降，戶江翻。 〈嶷〉出降，送〈襄國〉殺之，阬其衆三萬。〈虎〉欲盡殺〈嶷〉衆，〈靑州〉刺史〈劉徵〉曰：“今留〈徵〉，使牧民也；無民焉牧， 焉，於虔翻。 〈徵〉將歸耳！”〈虎〉乃留男女七百口配〈徵〉，使鎭〈廣固〉。	1
〈苟曜〉有衆一萬，密召〈秦〉主〈登〉，許爲內應；〈登〉自〈曲牢〉向〈繁川〉， 〈繁川〉，蓋卽〈杜陵縣〉之〈樊川〉也。 軍于〈馬頭原〉。五月，〈後秦〉主〈萇〉引兵逆戰，〈登〉擊破之，斬其右將軍〈吳忠〉。〈萇〉收衆復戰， 復，扶又翻；下   同。 〈姚碩德〉曰：“陛下愼於輕戰，每欲以計取之，今戰失利而更前逼賊，何也？”〈萇〉曰：“〈登〉用兵遲緩，不識虛實。今輕兵直進，遙據吾東， 〈馬頭原〉之地蓋在〈長安〉東。 此必〈苟曜〉豎子與之有謀也。 善用兵者，觀敵之動而察知其情，是以能制勝。 緩之則其謀得成，故及其交之未合，急擊之以敗散其事耳。” 敗，補邁翻。 遂進戰，大破之。〈登〉退屯於〈郿〉。 郿，音媚，今音眉。	1
莫将心事厌长沙，云到何方不是家。酒熟餔糟学渔父，饭来开口似神鸦。竹枝待凤千茎直，柳树迎风一向斜。总被天公沾雨露，等头成长尽生涯。	0
6十二月，羣臣奏請以〈安漢公〉廬爲攝省，府爲攝殿，第爲攝宮。奏可。 廬，殿中止宿之舍。府，治事之所。第，所居也。	1
清瑟怨遥夜，绕弦风雨哀。孤灯闻楚角，残月下章台。芳草已云暮，故人殊未来。乡书不可寄，秋雁又南回。	0
14五月，乙卯，〈魏〉主畋于〈崞山〉，遂如〈繁畤〉； 〈崞山縣〉，卽〈漢〉〈晉〉〈雁門〉之〈崞縣〉，〈魏〉曰〈崞山〉，〈天平〉二年分屬〈繁畤郡〉。《隋志》，〈雁門〉〈崞縣〉有〈崞山〉。據《水經註》，山在〈繁畤〉之西，〈灅水〉之南。〈孟康〉曰：崞，音郭。《九域志》：〈繁畤縣〉在〈代州〉之東六十里。 辛酉，還宮。	1
新正圆月夜，尤重看灯时。累塔嫌沙细，成文讶笔迟。归牛疑燧落，过雁误书迟。生惜兰膏烬，还为隔岁期。	0
三十一年夏五月戊辰，賜天下男子爵，人二級；鰥﹑寡﹑孤﹑獨﹑貧不能自存者粟，人五斛。癸酉晦，日有蝕之。秋九月甲辰，詔死罪下蠶室，其女子者宫。〈鮮卑〉大人〈於仇賁〉率禮種人貢獻，封〈賁〉爲王。〈鮮卑〉亦〈東胡〉之餘也，别 （禄） 〔居〕〈鮮卑山〉，  因號焉。其言語習俗與〈烏桓〉同，自爲〈冒頓〉所破，遠竄〈遼東〉，未有名通於〈漢〉，而與〈烏桓〉接。當是南北單于更相攻伐，而〈鮮卑〉遂以彊盛。	1
四年（戊辰﹑前一一三）	1
衰鬓闲生少，丹梯望觉危。松须依石长，鹤不傍人卑。	0
宫殿生秋草，君王恩幸疏。那堪闻凤吹，门外度金舆。	0
〈珪〉問博士〈李先〉曰：“天下何物最善，可以益人神智？”對曰：“莫若書籍。”〈珪〉曰：“書籍凡有幾何，如何可集？”對曰：“自書契以來，世有滋益，以至于今，不可勝計。苟人主所好，何憂不集。”〈珪〉從之，命郡縣大索書籍，悉送〈平城〉。 〈魏〉主〈珪〉之崇文如此，而〈魏〉之儒風及平〈涼州〉之後始   振，蓋〈代〉北以右武爲俗，雖其君尙文，未能回也。嗚呼！平〈涼〉之後，儒風雖振，而北人〈胡〉服，至〈孝文〉遷〈洛〉之時，未盡改也。用〈夏〉變〈夷〉之難如是夫！勝，音升。好，呼到翻。索，昔客翻。	1
宫前石马对中峰，云里金铺闭几重。不见露盘迎晓日，唯闻木斧扣寒松。	0
10十一月，詔建威將軍〈司馬勳〉將兵安集〈漢中〉；〈成〉〈漢王〉〈壽〉擊敗之。 敗，補邁翻。 〈壽〉遂置〈漢中〉守宰，戍〈南鄭〉而還。	1
月初生，居人见月一月行。行行一年十二月，强半马上看盈缺。百年欢乐能几何，在家见少行见多。不缘衣食相驱遣，此身谁愿长奔波。箧中有帛仓有粟，岂向天涯走碌碌。家人见月望我归，正是道上思家时。	0
〈司馬昭〉患〈姜維〉數爲寇，官騎〈路遺〉求爲刺客入〈蜀〉， 官騎，騶騎也。數，所角翻。騎，奇寄翻。 從事中郞〈荀勗〉曰：“明公爲天下宰，宜杖正義以伐違貳， 違，離也，背也。貳，攜貳也，兩屬也。 而以刺客除賊，非所以刑于四海也。” 〈毛萇〉曰：刑，法也。〈韓嬰〉曰：刑，正也。 〈昭〉善之。〈勗〉，〈爽〉之曾孫也。 〈荀爽〉，〈淑〉之子也，〈漢〉末爲公。	1
老翁曾旧识，相引出柴门。苦话别时事，因寻溪上村。数年何处客，近日几家存。冒雨看禾黍，逢人忆子孙。乱藤穿井口，流水到篱根。惆怅不堪住，空山月又昏。	0
君辞旧里一年期，艺至心身亦自知。尊尽离人看北斗，月寒惊鹊绕南枝。书回册市砧应绝，棹出村潭菊未衰。与尔相逢终不远，昨闻秘监在台墀。	0
东海出明月，清明照毫发。朱弦初罢弹，金兔正奇绝。三五与二八，此时光满时。颇奈虾䗫儿，吞我芳桂枝。我爱明镜洁，尔乃痕翳之。尔且无六翮，焉得升天涯。方寸有白刃，无由扬清辉。如何万里光，遭尔小物欺。却吐天汉中，良久素魄微。日月尚如此，人情良可知。	0
〈晉〉兵無復部伍。〈梁〉兵四集，勢甚盛。〈晉王〉據高丘收散兵，至日中，軍復振。 據高丘則散兵望旗聞鼓而集，故其軍復振。復振者，言其師徒已橈敗，復振迅而起也。 陂中有土山，〈賀瓌〉引兵據之。〈晉王〉謂將士曰：“今日得此山者勝，吾與汝曹奪之。”卽引騎兵先登，〈李從珂〉與銀槍大將〈王〉 【〈嚴〉：“王”   改“李”；下同。】 〈建及〉以步卒繼之，梁兵紛紛而下，遂奪其山。 用兵之勢，據高以臨下者勝。〈晉〉兵旣奪土山，〈賀瓌〉失地利矣。珂，丘何翻。	1
昔年群盗阻江东，吴山动摇楚泽空。齐人亦戴蜂虿毒，美稷化为荆棘丛。汹汹四顾多窟穴，浮云白波名不同。万人死地当虎口，一旦生涯悬彀中。昨日将军徇死节，悉向生民陷成血。胸中豹略张阵云，握内蛇矛挥白雪。长洲南去接孤城，居人散尽鼓噪惊。三春不见芳草色，四面唯闻刁斗声。此时狂寇纷如市，君当要冲固深垒。纵横计出皆获全，士卒身先每轻死。埽平氛祲望吴门，人间岁美桑柘繁。比屋生全受君赐，连营罢战赖君恩。如何弃置功不录，通籍无名滞江曲。灞亭不重李将军，汉爵犹轻苏属国。荒营寂寂隐山椒，春意空惊故柳条。野战攻城尽如此，即今谁是霍嫖姚。	0
〈李懷光〉夜遣人襲奪〈李建徽〉﹑〈楊惠元〉軍，〈建徽〉走免，〈惠元〉將奔〈奉天〉，〈懷光〉遣兵追殺之。〈懷光〉又宣言曰：“吾今與〈朱泚〉連和，車駕且當遠避！” 泚，且禮翻，又音此。	1
春池深且广，会待轻舟回。靡靡绿萍合，垂杨埽复开。	0
申胥任向秦庭哭，靳尚终贻楚国忧。	0
严秦修此驿，兼涨驿前池。已种千竿竹，又栽千树梨。四年三月半，新笋晚花时。怅望东川去，等闲题作诗。	0
9初，上遣中使徵〈李泌〉於〈衡山〉， 〈泌〉歸〈衡山〉見二百二十卷〈至德〉二載。 旣至，復賜金紫， 〈泌〉從〈肅宗〉於〈靈武〉，   已賜金紫，旣歸〈衡山〉，反其初服，今復賜之。復，扶又翻。 爲之作書院於〈蓬萊殿〉側， 〈蓬萊殿〉在〈紫宸殿〉北。〈蓬萊殿〉北有〈太液池〉，池中有〈蓬萊山〉。爲，于僞翻；下爲泌同。 上時衣汗衫﹑躡屨過之， 汗衫，宴居之常服也，今通貴賤皆服之，惟天子以黃爲別。《炙轂子》曰：燕朝，袞冕有白紗中單，有明衣，皆汗衫之象，以行祭接神。〈漢高祖〉與〈項羽〉交戰，汗透中單，改名汗衫，貴賤通服。衣，於旣翻。過，古禾翻。 自給﹑舍以上 給﹑舍者，謂給事中﹑中書舍人，皆〈唐〉正五品官也。 及方鎭除拜﹑軍國大事，皆與之議。又使〈魚朝恩〉於〈白花屯〉爲〈泌〉作外院，使與親舊相見。	1
18乙巳，以左金吾大將軍〈郭旼〉爲〈邠寧〉節度使。 旼，莫貧翻。《考異》曰：《舊》《柳公權傳》作“皎”。按〈子儀〉子姪名皆連“日”旁。今從《實錄》。	1
於是〈裕〉﹑〈毅〉﹑〈無忌〉﹑〈元德〉﹑〈仲德〉﹑〈昶〉及〈裕〉弟〈道規〉﹑〈任城〉〈魏詠之〉﹑ 〈任城縣〉，〈前漢〉屬〈東平國〉，〈後漢〉〈章帝〉〈元和〉元年分〈東平〉爲〈任城國〉，而〈任城縣〉屬焉；〈晉氏〉南渡，省〈任城郡〉爲〈任城縣〉，屬〈高平郡〉。任，音壬。 〈高平〉〈檀憑之〉﹑〈琅邪〉〈諸葛長民〉﹑〈河內〉太守〈隴西〉〈辛扈興〉﹑振威將軍〈東莞〉〈童厚之〉， 莞，音官。 相與合謀起兵。〈道規〉爲〈桓弘〉中兵參軍，〈裕〉使〈毅〉就〈道規〉及〈昶〉於〈江〉北，共殺〈弘〉，據〈廣陵〉；〈長民〉爲〈刁逵〉參軍，使〈長民〉殺〈逵〉，據〈歷陽〉；〈元德〉﹑〈扈興〉﹑〈厚之〉在〈建康〉，使之聚衆攻〈玄〉爲內應，刻期齊發。	1
是時，〈漢〉滅兩〈越〉，平〈西南夷〉，置初郡十七， 〈臣瓚〉曰：〈元鼎〉六年，定〈南越〉地，以爲〈南海〉﹑〈鬱林〉﹑〈蒼梧〉﹑〈合浦〉﹑〈九眞〉﹑〈日南〉﹑〈交趾〉﹑〈珠厓〉﹑〈儋耳郡〉；定〈西南夷〉，以爲〈武都〉﹑〈牂柯〉﹑〈越巂〉﹑〈沈黎〉﹑〈汶山郡〉；及《地里志》﹑《西南夷傳》所置〈犍爲〉﹑〈零陵〉﹑〈益州郡〉，凡十七。 且以其故俗治，毋賦稅。〈南陽〉﹑〈漢中〉以往郡，各以地比，給初郡吏卒奉食﹑幣物﹑傳車﹑馬被具。 〈師古〉曰：地比，謂依其次第，自近及遠。比，頻寐翻。奉，扶用翻。傳，張戀翻。被，皮義翻。 而初郡時時小反，殺吏，〈漢〉發南方吏卒往誅之，間歲萬餘人，費皆仰給大農。大農以均輸﹑調鹽鐵助賦，故能贍之。然兵所過，縣爲以訾給毋乏而已， 訾，讀曰資。 不敢言擅賦法矣。 帝初擊〈胡〉，大司農賦稅專以奉戰士，故有擅賦之法。	1
百萬餘口　《漢書》《溝洫志》作“億萬之口”。	1
岂独西坊来往频，偷闲处处作游人。衡门虽是栖迟地，不可终朝锁老身。	0
張政烺標點王崇武聶崇岐覆校	1
郭里人家如掌上，檐前树木映窗棂。烟霞若接天台地，分野应侵婺女星。驿路古今通北阙，仙溪日夜入东溟。綵衣才子多吟啸，公退时时见画屏。	0
9戊寅，〈浙東〉東路軍大破〈裘甫〉於〈南陳館〉，斬首數千級，賊委棄繒帛盈路， 繒，慈陵翻。 以緩追者。〈𨁂跌戣〉令士卒：“敢顧者斬！”毋敢犯者。賊果自〈黃罕嶺〉遁去，六月，甲申，復入〈剡〉。 復，扶又翻；下同。 諸軍失〈甫〉，不知所在，〈義成〉將〈張茵〉在〈唐興〉獲俘，將苦之，俘曰：“賊入〈剡〉矣。苟捨我，我請爲軍導。”從之。〈茵〉後〈甫〉一日至〈剡〉，壁其東南。府中聞〈甫〉入〈剡〉，復大恐，〈王式〉曰：“賊來就擒耳！”命趣東﹑南兩路軍會於〈剡〉， 趣，讀曰促。 辛卯，圍之。賊城守甚堅，攻之，不能拔；諸將議絕溪水以渴之， 〈剡城〉東南臨溪，西北負山，城中多鑿井以引山泉，非絕溪水所能渴，作史者乃北人臆說耳。今〈浙東〉諸縣皆無城，獨〈剡縣〉有城，猶爲完壯。 賊知之，乃出戰。三日，凡八十三戰，賊雖敗，官軍亦疲。賊請降，諸將出 【〈章〉：十二行本“出”作“以”；乙十一行本同；〈孔〉本同；〈熊〉校同。】 白〈式〉，〈式〉曰：“賊欲少   休耳， 少，詩沼翻。 益謹備之，功垂成矣。”賊果復出，又三戰。庚子夜，〈裘甫〉﹑〈劉暀〉﹑〈劉慶〉從百餘人出降，遙與諸將語，離城數十步，官軍疾趨，斷其後， 離，力智翻。斷，音短。 遂擒之。壬寅，〈甫〉等至〈越州〉，〈式〉腰斬〈暀〉﹑〈慶〉等二十餘人，械〈甫〉送〈京師〉。 《考異》曰：《平剡錄》曰：“諸軍圍賊於〈剡〉；賊悍甚，其所謂女軍者，亦乘城摘礫以中人。三日，凡八十三戰，賊雖衄，官軍亦疲。〈裘甫〉佯言乞降，諸將使騎來白。公曰：‘賊憊蹔休耳，謹備之。’仍遣押牙〈薛敬義〉謂諸將曰：‘功成矣，勉之，勿怠也。’果復三戰，二十一日夜，〈甫〉與〈劉暀〉﹑〈劉慶〉十餘輩又從百餘人出，遙與諸將語，伺我軍之懈，將使勇者潰圍焉。諸將得公誡，夜皆設伏於營前。〈甫〉輩離城數十步，伏兵疾走以間之，銳師數百復繼之，城中賊不出。〈甫〉遽甚不知所爲，遂成擒焉。至是，用兵六十六日矣。二十三日，縛致府城，公於衙門陳兵以見，執其徒〈劉暀〉﹑〈劉慶〉二十餘輩，三斬之，械〈裘甫〉獻闕下。”《玉泉子見聞錄》曰：“〈王式〉討〈裘甫〉。〈甫〉始起於〈剡〉，旣爲官軍所敗，復入于〈剡〉，城堅卒銳，不可遽拔。〈式〉乃約降，許奏以金吾將軍，〈甫〉許焉，其將〈劉暀〉獨以爲不可。比及〈越城〉，左右則械手以木，曳頸以組。〈甫〉曰：‘吾旣已降，何用是爲？’左右曰：‘法也。到〈越〉則釋去，公且行，有命矣。’旣至，〈式〉登南樓俟之，曰：‘〈裘甫〉何罪，罪皆〈劉暀〉輩。’命三斬之。〈暀〉顧謂〈甫〉曰：‘君竟拜金吾乎！’斬〈甫〉于〈長安〉〈東市〉。初，〈甫〉之入〈剡〉也，雖已累敗，向使城守，朞歲未可平也。〈玉泉子〉曰：古人有言，殺降不祥。〈李廣〉所以不侯，良有以也！〈王公〉亦不聞大貴。〈鄭公述〉《平剡錄》一何曲筆哉！雖驟歷淸顯，而卒以喪明不復起，可不愼哉！”按二書所言，莫知孰是。然〈裘甫〉在〈剡城〉，窮困已極，勢不能久，〈式〉不必更以詐誘之，或者諸將爲之，不可知也。〈甫〉之出降也，或欲突走，或被誘而來，皆不可知，要之爲出城乞降，官軍因邀斷其後擒之耳。	1
封（户）〔尸〕刻石　從〈龍谿〉本﹑《後漢書》《皇甫嵩朱儁列傳》改。	1
绣袍公子出旌旗，送我摇鞭入翠微。大抵行人难诉酒，就中辞客易沾衣。去时此地题桥去，归日何年佩印归。无限别情言不得，回看溪柳恨依依。	0
袖里新诗十首馀，吟看句句是琼琚。如何持此将干谒，不及公卿一字书。	0
酒里藏身岩里居，删繁自是一家书。世人呼尔为渔叟，尔学钓璜非钓鱼。	0
一从沦陷自天涯，数度恓惶怨别家。将谓飘零长失路，谁知运合至流沙。浪漫有幸达人主，惟恨天才遇尚赊。日夕恩波沾雨露，纵横顾盼益光华。光华远近谁不羡，常思刷羽抟风便。忽使三冬告别离，山河万里诚难见。昨来魂梦傍阳关，省到敦煌奉玉颜。舞席歌楼似登陟，绮筳花柳记跻攀。总缘宿昔承言笑，此夜论心岂暂闲。睡里不知回早晚，觉时只觉泪斑斑。	0
角鹰初下秋草稀，铁骢抛鞚去如飞。少年猎得平原兔，马后横捎意气归。	0
18十一月，己卯，大赦。	1
寂寞人偏重，无心愧牡丹。秋风凋不得，流水泛应难。怪石从教遍，幽庭一任盘。若逢公子顾，重叠是朱栏。	0
长年爱伊洛，决计卜长久。赊买里仁宅，水竹且小有。卖宅将还资，旧业苦不厚。债家徵利心，饿虎血染口。腊风刀刻肌，遂向东南走。贤哉韩员外，劝我莫强取。凭风谢长者，敢不愧心苟。赁载得估舟，估杂非吾偶。壮色排榻席，别座夸羊酒。落日无精光，哑暝被掣肘。漕石生齿牙，洗滩乱相掫。奔澌嚼篙杖，夹岸雪龙吼。可怜圣明朝，还为丧家狗。通运隔南溟，债利拄北斗。扬州屋舍贱，还债堪了不。此宅贮书籍，地湿忧蠹朽。贾僎旧相识，十年与营守。贫交多变态，僎得君子不。利命子罕言，我诚孔门丑。且贵终焉图，死免惭狐首。何当归帝乡，白云永相友。	0
拥棹江天旷，苍然下郢城。冰霜葭菼变，云泽鹧鸪鸣。酒倦临流醉，人逢置榻迎。尝闻藉东观，不独鲁诸生。	0
八十年来辨东西，如今不要白头公。非长非短非大小，还与诸人性相同。无来无去兼无住，了却本来自性空。	0
7前〈蘇州〉刺史〈張雄〉帥其衆自海泝〈江〉，屯於〈東塘〉，遣其將〈趙暉〉入據〈上元〉。 〈張雄〉﹑〈馮弘鐸〉由此得據〈昇州〉。帥，讀曰率。	1
10初，上以〈河東王〉〈譽〉爲〈湘州〉刺史，徙〈湘州〉刺史〈張纘〉爲〈雍州〉刺史，代〈岳陽王〉〈詧〉。〈纘〉恃其才望，輕〈譽〉少年，迎候有闕。〈譽〉至，檢括州府付度事， 付度者，前刺史以州府之若事若物付度後刺史。雍，於用翻。少，詩照翻。 留〈纘〉不遣；聞〈侯景〉作亂，頗陵蹙〈纘〉。〈纘〉恐爲所害，輕舟夜遁，將之〈雍〉部，復慮〈詧〉拒之。 復，扶又翻。 〈纘〉與〈湘東王〉〈繹〉有舊，欲因之以殺〈譽〉兄弟，乃如〈江陵〉。及〈臺城〉陷，諸王各還州鎭，〈譽〉自〈湖口〉歸〈湘州〉。 〈洞庭〉﹑〈靑草〉共爲一湖。〈湖口〉在〈巴陵〉。 〈桂陽王〉〈慥〉以〈荆州〉督府 〈湘東王〉〈繹〉以〈荆州〉刺史都督〈荆〉﹑〈雍〉等九州，〈慥〉﹑〈譽〉﹑〈詧〉皆其屬也。 留軍〈江陵〉，欲待〈繹〉至拜謁，乃還〈信州〉。〈纘〉遺〈繹〉書曰：“〈河東〉戴檣上水，欲襲〈江陵〉， 檣，船上桅竿也，所以掛帆，帆汎風則船行。自〈洞庭〉至〈江陵〉，泝〈江〉而上，故曰上水。遺，于季翻。上，時掌翻。 〈岳陽〉在〈雍〉，共謀不逞。”〈江陵〉遊軍主〈朱榮〉 遊軍主，領遊軍之將也。 亦遣使吿〈繹〉云：“〈桂陽〉留此，欲應〈譽〉﹑〈詧〉。” 使，疏吏翻。 〈繹〉懼，鑿船，沈米，斬纜， 沈，持林翻。纜，盧闞翻，維舟索也。 自〈蠻〉中步道馳歸〈江陵〉，囚〈慥〉，殺之。 〈繹〉與〈譽〉﹑〈詧〉自此𨻶矣。	1
枉（失）〔矢〕夜光　從〈南監〉本﹑〈龍谿〉本﹑〈學海堂〉本﹑《漢書》《楚元王傳》改。	1
撩乱扑树蜂，摧残恋房蕊。风吹雨又频，安得繁于绮。酒杯沈易过，世事纷何已。莫倚颜似花，君看岁如水。	0
山中常见月，不及共游时。水上恐将缺，林端爱落迟。乌惊宪府客，人咏鲍家诗。永夜南桥望，裴回若有期。	0
秋蓂开六叶，元圣诞千年。绕殿祥风起，当空瑞日悬。道光中国主，人识大罗仙。敢赞无疆寿，香花上法筵。	0
出关愁暮一沾裳，满野蓬生古战场。孤村树色昏残雨，远寺钟声带夕阳。	0
阿母亲教学步虚，三元长遣下蓬壶。云韶韵俗停瑶瑟，鸾鹤飞低拂宝炉。	0
同受艰难骠骑营，半年中听揭枪声。草头送酒驱村乐，贼里看花著探兵。讲易工夫寻已圣，说诗门户别来情。荐书自入无消息，卖尽寒衣却出城。	0
休看小字大书名，向日持经眼却明。时过无心求富贵，身闲不梦见公卿。因寻寺里薰辛断，自别城中礼数生。斜月照房新睡觉，西峰半夜鹤来声。	0
〈契丹〉恃其強盛，遣使就帝求〈幽州〉以處〈盧文進〉。 處，昌呂翻。 時東北諸夷皆役屬〈契丹〉，惟〈勃海〉未服；〈契丹〉主謀入寇，恐〈勃海〉掎其後， 〈勃海〉時爲海東盛國，置五京﹑十五府﹑六十二州，盡有〈高麗〉﹑〈肅愼〉   之地。掎，居蟻翻。 乃先舉兵擊〈勃海〉之〈遼東〉，遣其將〈禿餒〉及〈盧文進〉據〈營〉﹑〈平〉等州以擾〈燕〉地。 燕，於賢翻。	1
云树玉泉寺，肩舁半日程。更无人作伴，祗共酒同行。新叶千万影，残莺三两声。闲游竟未足，春尽有馀情。	0
正始七年（丙寅﹑二四六）	1
廣乃〔令〕持滿無發　從《漢書》《李廣傳》補。	1
11六月，庚戌，〔〈魏〉〕進〈河南王〉〈度易侯〉爲車騎將軍，遣給事中〈吳興〉〈丘冠先〉使〈河南〉，幷送〈柔然〉使。 騎，奇寄翻。冠，古玩翻。使，疏吏翻。	1
〈楚〉使〈項聲〉﹑〈龍且〉攻〈九江〉， 且，子余翻。〈龍〉，姓，〈且〉，名。 數月，〈龍且〉破〈九江〉軍。〈布〉欲引兵走〈漢〉，恐〈楚〉兵殺之，乃間行與〈何〉俱歸〈漢〉。十二月，〈九江王〉至〈漢〉。〈漢王〉方踞床洗足，召〈布〉入見。 見，賢遍翻。 〈布〉大怒，悔來，欲自殺；及出就舍，帳御﹑飮食﹑從官皆如〈漢王〉居，〈布〉又大喜過望。 〈師古〉曰：〈高帝〉以〈布〉先久爲王，恐其意自尊大，故峻其禮，令〈布〉折服；已而美其帷帳，厚其飮食，多其從官，以悅其心。此權道也。帳，若今之帳設也；御，謂服御也。從，才用翻。 於是乃使人入〈九江〉；〈楚〉已使〈項伯〉收〈九江〉兵，盡殺〈布〉妻子。〈布〉使者頗得故人﹑幸臣，將衆數千人歸〈漢〉。〈漢〉益〈九江王〉兵，與俱屯〈成皋〉。	1
〈泰〉用〈武功〉〈蘇綽〉爲行臺郞中， 〈魏收〉《志》：〈太和〉十一年，分〈扶風〉置〈武功郡〉，屬〈岐州〉。卽〈漢〉﹑〈魏〉〈武功縣〉之地。 居歲餘，〈泰〉未之知也，而臺中皆稱其能，有疑事皆就決之。 就〈蘇綽〉以決疑也。此就，卽《孟子》“欲有謀焉則就之”之就。 〈泰〉與僕射〈周惠達〉論事，〈惠達〉不能對，請出議之。出，以吿〈綽〉，〈綽〉爲之區處， 爲，于爲翻。處，昌呂翻。 〈惠達〉入白之，〈泰〉稱善，曰：“誰與卿爲此議者？”〈惠達〉以〈綽〉對，且稱〈綽〉有王佐之才，〈泰〉乃擢〈綽〉爲著作郞。〈泰〉與公卿如〈昆明池〉觀漁，行至〈漢〉故〈倉池〉， 《水經註》：〈泬水〉枝渠至〈章門〉西，飛渠引水入城，東爲〈倉池〉，池在〈未央宮〉西。池有〈漸臺〉，〈漢〉兵起，〈王莽〉死於此臺。《蘇綽傳》亦云：行至〈長安〉城西〈漢〉故〈倉池〉。 顧問左右，莫有知者。〈泰〉召〈綽〉問之，具以狀對。〈泰〉悅，因問天地造化之始，歷代興亡之迹，〈綽〉應對如流。〈泰〉與〈綽〉並馬徐行，至池，竟不設網罟而還。 意在問〈綽〉，不在觀漁。還，從宣翻，又如字。 遂留〈綽〉至夜，問以政事，臥而聽之；〈綽〉指陳爲治之要， 治，直吏翻。 〈泰〉起，整衣危坐，不覺膝之前席， 初臥而聽，繼起而整衣危坐，又不覺膝之前席。蓋〈綽〉之言深有以當〈泰〉心，久而愈敬也。 語遂達曙不厭。 天曉爲曙。 詰朝，謂〈周惠達〉曰：“〈蘇綽〉眞奇士，吾方任之以政。” 詰，去吉翻。 卽拜大行臺左丞，參典機密，自是寵遇日隆。〈綽〉始制文案程式朱出﹑墨入及計帳﹑戶籍之法， 計帳者，具來歲課役之大數，以報度支。戶籍者，戶口之籍。 後人多遵用之。 世有有爲之主，必有能者出爲之用；若謂天下無才，吾不信也。	1
5夏，四月，乙亥，宴百官於〈上陽〉東洲， 〈上陽宮〉南臨〈洛水〉，引〈洛水〉爲〈中洲〉於宮之東。 醉者賜以衾褥，肩輿以歸，相屬于路。 屬，之欲翻。	1
非皆以土（坦）〔垣〕也　從〈龍谿〉本﹑〈學海堂〉本﹑《漢書》《匈奴傳》改。	1
20甲子，以國子博士〈李訓〉爲兵部郞中﹑知制誥，依前侍講學士。	1
神州阴祀，洪恩广济。草树沾和，飞沈沐惠。礼修鼎俎，奠歆瑶币。送乐有章，灵轩其逝。	0
初，〈北海〉賊帥〈綦公順〉 〈大業〉初，以〈靑州〉爲〈北海郡〉。〈綦〉，姓也。帥，所類翻。綦，音其。 帥其徒三萬攻郡城，已克其外郭，進攻子城；城中食盡，〈公順〉自謂克在旦夕，不爲備。明經〈劉蘭成〉糾合城中驍健百餘人襲擊之， 〈劉蘭成〉蓋嘗應明經科，因稱之。《新唐志》曰：〈唐〉制取士之科，多因〈隋〉舊，則明經科起於〈隋〉也。帥，讀曰率。驍，堅堯翻；下同。 城中見兵繼之， 見，賢遍翻。 〈公順〉大敗，棄營走，郡城獲全。於是郡官及望族分城中民爲六軍，各將之，〈蘭成〉亦將一軍。 將，卽亮翻。 有〈宋書佐〉者，離間諸軍曰： 〈煬帝〉改郡諸曹參軍爲書佐。間，古莧翻。 “〈蘭成〉得衆心，必爲諸人不利，不如殺之。”衆不忍殺，但奪其兵以授〈宋書佐〉。〈蘭成〉恐終及禍，亡奔〈公順〉；〈公順〉軍中喜譟，欲奉以爲主，固辭，乃以爲長史，軍事咸聽焉。居五十餘日，〈蘭成〉簡軍中驍健者百五十人，往抄〈北海〉。 抄，楚交翻；下同。 距城四十里，留十人，使多芟草，分爲百餘積； 芟，所銜翻。 二十里，又留二十人，各執大旗；五六里，又留三十人，伏險要；〈蘭成〉自將十人，夜，距城一里許潛伏；餘八十人分置便處，約聞鼓聲卽抄取人畜亟去， 抄，楚交翻。亟，紀力翻。 仍一時焚積草。明晨，城中遠望無煙塵，皆出樵牧。日向中，〈蘭成〉以十人直抵城門，城上鉦鼓亂發；伏兵四出，抄掠雜畜十 【〈章〉：十二行本“十”作“千”，乙十一行本同；〈孔〉本同。】 餘頭及樵牧者而去。 畜，許又翻。 〈蘭成〉度抄者已遠，徐步而還。 度，徒洛翻。還，音旋，又如字。 城中雖出兵，恐有伏兵，不敢急追；又見前有旌旗﹑煙火，遂不敢進而還。旣而城中知〈蘭成〉前者衆少，悔不窮追。 少，詩沼翻；下同。 居月餘，〈蘭成〉謀取郡城，更以二十人   直抵城門。城中人競出逐之，行未十里，〈公順〉將大兵總至。 將，卽亮翻；下自將﹑主將同。 郡兵奔馳還城，〈公順〉進兵圍之；〈蘭成〉一言招諭，城中人爭出降。 降，戶江翻。 〈蘭成〉撫存老幼，禮遇郡官，見〈宋書佐〉，亦禮之如舊，仍資送出境，內外安堵。	1
〈田榮〉聞〈項羽〉徙〈齊王〉〈巿〉於〈膠東〉，而以〈田都〉爲〈齊王〉，大怒。五月，〈榮〉發兵距擊〈田都〉，〈都〉亡走〈楚〉。 走，音奏。 〈榮〉留〈齊王〉〈巿〉，不令之〈膠東〉。〈巿〉畏〈項羽〉，竊亡之國。〈榮〉怒，六月，追擊殺〈巿〉於〈卽〉   〈墨〉，自立爲〈齊王〉。是時，〈彭越〉在〈鉅野〉，有衆萬餘人，無所屬。〈榮〉與〈越〉將軍印，使擊〈濟北〉。秋，七月，〈越〉擊殺〈濟北王〉〈安〉。〈榮〉遂幷王〈三齊〉之地， 〈三齊〉，謂〈齊〉及〈濟北〉﹑〈膠東〉也。王，于況翻。 又使〈越〉擊〈楚〉。〈項王〉命〈蕭公角〉將兵擊〈越〉，〈越〉大破〈楚〉軍。	1
5二月，〈武威道〉總管〈王孝傑〉破〈吐蕃〉〈㪍論贊刃〉﹑ 【〈嚴〉：“刃”改“與”。】 〈突厥〉可汗〈俀子〉等於〈冷泉〉及〈大嶺〉， 〈俀子〉，西〈突厥〉部所立也。俀，吐猥翻，弱也。〈大嶺〉，谷名。 各三萬餘人，〈碎葉〉鎭守使〈韓思忠〉破〈泥熟〉俟斤等萬餘人。 俟，渠之翻。《考異》曰：此事諸書皆無，唯《統紀》有之。《統紀》又云：“又破〈吐蕃〉〈萬泥勳〉〈沒馱城〉。”語不可曉，今刪去。	1
是歲，〈靑州〉移治〈東陽〉。 〈靑州〉移治〈歷城〉，見上卷〈孝建〉三年。	1
山映南徐暮，千帆入古津。鱼惊出浦火，月照渡江人。清镜催双鬓，沧波寄一身。空怜莎草色，长接故园春。	0
雪消春力展，花漫洞门垂。果长纤枝曲，岩崩直道移。重猿围浅井，斗鼠下疏篱。寒食微灯在，高风势彻陂。	0
36夏，四月，壬辰朔，濱〈淮〉州鎭上言：“〈淮南〉飢民過〈淮〉糴穀，未敢禁止。”詔曰：“彼之生民，與此何異，宜令州縣津鋪無得禁止。” 鋪，普故翻。	1
〈代公〉〈猗盧〉城〈盛樂〉以爲北都，治故〈平城〉爲南都；又作新〈平城〉於〈灅水〉之陽，使〈右賢王〉〈六脩〉鎭之，統領南部。 〈盛樂縣〉，〈前漢〉屬〈定襄郡〉，〈後漢〉屬〈雲中郡〉。〈平城〉，〈漢〉屬〈鴈門郡〉。《括地志》曰：〈朔州〉〈定襄縣〉，本〈漢〉〈平城縣〉。〈拓拔魏〉之盛也，置〈朔州〉於〈盛樂〉，置〈恆州〉於〈平城〉；〈平城〉，謂之〈代都〉。自〈高祖〉遷〈洛〉，其後〈破六韓拔陵〉作亂，故都爲墟，〈恆州〉寄治〈肆州〉〈秀容郡〉城，〈雲州〉寄治〈幷州〉界。〈魏收〉《地形志》，自〈陘嶺〉以北，所記略矣。〈隋〉之盛也，北逐〈突厥〉，復〈漢〉故塞，省併〈後魏〉所置郡縣，〈盛樂〉蓋在〈定襄郡〉〈大利縣〉界，〈平城〉在〈馬邑郡〉〈雲內縣〉界。〈唐〉破〈突厥〉，北盡〈魏〉﹑〈隋〉之略：〈朔州〉〈善陽縣〉，則〈漢〉〈定襄〉﹑〈魏〉〈桑乾〉之地；〈單于都護府〉〈金河縣〉，則〈後魏〉〈道武〉所都也；〈雲州〉〈雲中縣〉，則〈後魏〉所都〈平城〉也。然自〈單于都護府〉東北至〈朔州〉三百五十七里，則〈盛樂〉距〈平城〉，其道里可知矣。〈杜佑〉曰：〈雲中〉，今〈馬邑郡〉北；〈平城〉，卽今郡，〈隋〉〈雲內縣〉〈恆安鎭〉。《魏書》《帝紀》：〈猗盧〉脩故〈平城〉以爲南都，更南百里，於〈灅水〉之陽〈黃瓜堆〉築新〈平城〉，〈晉〉人謂之〈小平城〉。〈杜佑〉又曰：〈朔州〉〈馬邑郡〉，〈魏〉都〈平城〉，於郡北置〈懷朔鎭〉；及遷〈洛〉後，置〈朔州〉。〈後魏〉初，〈雲中〉在今郡北三百餘里〈定襄〉故城北；〈北齊〉置〈朔州〉，在故都西南〈新城〉，一名〈平城〉也；後移於〈馬邑〉，卽今郡城也。郡治〈善陽縣〉，亦〈漢〉〈定襄縣〉地，有〈秦〉〈馬邑城〉﹑〈武周塞〉，〈紫河〉發源於此。〈宋白〉曰：〈唐〉〈振武軍〉，舊〈單于都護府〉，卽〈漢〉〈定襄郡〉之〈盛樂縣〉也，在〈陰山〉之陽，〈黃河〉之北，〈後魏〉所都〈盛樂〉是也。〈唐〉平〈突厥〉，於此置〈雲中都督府〉，後改單于府。〈班固〉《地理志》：〈右北平〉〈俊靡縣〉，〈灅水〉南至〈無終〉，東入〈庚〉。〈師古〉曰：灅，力水翻；又音郞賄翻。〈酈道〉   〈元〉《水經註》：〈庚水〉與〈鮑丘水〉合，〈俊靡〉在東，與〈平城〉相去甚遠，〈新平城〉不在此〈灅水〉之陽也。據《魏書》，〈道武帝〉西如〈馬邑〉，觀〈灅〉源；則〈灅水〉蓋出於〈馬邑〉，而東北流逕〈平城〉之南也。〈酈道元〉，〈魏〉人也，其註《水經》，敍〈代都〉之事宜詳，初不言〈平城〉有〈灅水〉，但言〈濕水〉逕〈平城〉南耳。《註》曰：〈濕水〉，出〈鴈門〉〈陰館縣〉〈濕頭山〉，一曰〈治水〉，東北流，出山，逕〈陰館縣〉故城西，故〈樓煩鄕〉也。又有〈馬邑川水〉，會〈桑乾水〉而注于〈濕水〉。〈濕水〉東流過〈平城〉南，又東流逕〈廣甯〉〈下洛縣〉南，東至〈漁陽〉，入〈笥溝〉。又考〈班固〉《地理志》，〈鴈門〉〈陰館縣〉〈樓煩鄕〉〈累頭山〉，〈治水〉所出，東至〈泉州〉入海。〈師古〉曰：累，音力追翻；治，音弋之翻。竊謂水出〈累頭山〉，疑當時亦有〈累水〉之名。〈師古〉音從平聲，音相近也。意〈道元〉所謂〈濕水〉，卽〈灅水〉也。又考〈丁度〉《集韻》，“漯”“灅”“㶟”三字，同註云“水出〈鴈門〉”，則亦有見於此矣。灅，《類篇》音魯水翻。	1
48秋，七月， 按《五代會要》，是月，〈周〉追尊四廟。 〈北漢〉主遣翰林學士〈博興〉〈衞融〉等詣〈契丹〉謝册禮， 〈博興〉，卽〈唐〉〈靑州〉之〈博昌縣〉，〈後唐〉避〈獻祖〉諱，改曰〈博興〉。《九域志》：縣在州西北一百二十里。 且請兵。 請兵以攻〈周〉。	1
登车误相远，谈笑亦何因。路入潇湘树，书随巴蜀人。敛衣寒犯雪，倾箧病看春。莫负髫年志，清朝作献臣。	0
海内芳声谁可并，承家三代相门深。剖符已副东人望，援笔曾传圣主心。此地清廉惟饮水，四方焦热待为霖。他年莫学鸱夷子，远泛扁舟用铸金。	0
萧条竹林院，风雨丛兰折。幽鸟林上啼，青苔人迹绝。燕居日已永，夏木纷成结。几阁积群书，时来北窗阅。	0
〈史炤〉《釋文》曰：䂭，五勞切。磽，口勞切。（〈海陵〉本同。）余按䂭，丘交翻。磽，牛交翻。〈炤〉音非。	1
暮欲歌吹乐，暗冲泥水情。稻花秋雨气，江石夜滩声。犬吠穿篱出，鸥眠起水惊。愁君明月夜，独自入山行。	0
〈盧毓〉論人及選舉，皆先性行而後言才， 先，悉薦翻。行，下孟翻。 黃門郞〈馮翊〉〈李豐〉嘗以問〈毓〉，〈毓〉曰：“才所以爲善也，故大才成大善，小才成小善；今稱之有才而不能爲善，是才不中器也！”〈豐〉服其言。 中，竹仲翻。	1
延載元年（甲午﹑六九四）是年五月改元。	1
所取也　《後漢書》《寇恂列傳》作“其所取計者也”。	1
夜市千灯照碧云，高楼红袖客纷纷。如今不似时平日，犹自笙歌彻晓闻。	0
荆有泥泞水，在荆之邑郛。郛前水在后，谓之为后湖。环湖十馀里，岁积潢与污。臭腐鱼鳖死，不植菰与蒲。郑公理三载，其理用喣愉。岁稔民四至，隘廛亦隘衢。公乃署其地，为民先矢谟。人人傥自为，我亦不庀徒。下里得闻之，各各相俞俞。提携翁及孙，捧戴妇与姑。壮者负砾石，老亦捽茅刍。斤磨片片雪，椎隐连连珠。朝餐布庭落，夜宿完户枢。邻里近相告，亲戚远相呼。鬻者自为鬻，酤者自为酤。鸡犬丰中市，人民岐下都。百年废滞所，一旦奥浩区。我实司水土，得为官事无。人言贱事贵，贵直不贵谀。此实公所小，安用歌裤襦。答云潭及广，以至鄂与吴。万里尽泽国，居人皆垫濡。富者不容盖，贫者不庇躯。得不歌此事，以我为楷模。	0
詔以〈陳〉尙書令〈江總〉爲上開府儀同三司，僕射〈袁憲〉﹑驃騎〈蕭摩訶〉﹑領軍〈任忠〉皆爲開府儀同三司， 射，寅謝翻。驃，匹妙翻。騎，奇寄翻。任，音壬。 吏部尙書〈吳興〉〈姚察〉爲祕書丞。上嘉〈袁憲〉雅操，下詔，以爲〈江表〉稱首，授〈昌州〉刺史。 《隋志》：〈舂陵郡〉，〈後魏〉置〈南荆州〉，〈西魏〉改曰〈昌州〉。 聞〈陳〉散騎常侍〈袁元友〉數直言於〈陳叔寶〉，擢拜主爵侍郞。 散，悉亶翻。騎，奇寄翻。《隋志》：主爵侍郞，屬吏部尙書。 謂羣臣曰：“平〈陳〉之初，我悔不殺〈任蠻奴〉。受人榮祿，兼當重寄，不能橫尸徇國，乃云無所用力，與〈弘演〉納肝何其遠也！” 〈衛〉〈懿公〉與〈狄〉人戰于〈熒澤〉，爲〈狄〉人所殺，〈弘演〉納肝以殉之。	1
玉炉烟，红烛泪，偏对画堂秋思。眉翠薄，鬓云残，夜长衾枕寒。梧桐树，三更雨，不道离情最苦。一叶叶，一声声，空阶滴到明。	0
10癸丑，以〈東揚州〉刺史〈始興王〉〈伯茂〉爲中衞大將軍﹑開府儀同三司。 〈梁〉置四中將軍，軍﹑衞﹑撫﹑護，止施於內。 〈伯茂〉，帝之母弟也，〈劉師知〉﹑〈韓子高〉之謀，〈伯茂〉皆預之；司徒〈頊〉恐扇動內外，故以爲中衞，專使之居禁中，與帝遊處。 處，昌呂翻。	1
6太尉〈劉寬〉免；衞尉〈許𢒰〉爲太尉。 𢒰，於六翻。《考異》曰：〈袁〉《紀》：“十月，〈許郁〉坐辟召錯繆，免。〈楊賜〉爲太尉。”今從〈范〉《書》。	1
圣主千年乐未央，御沟金翠满垂杨。年年织作升平字，高映南山献寿觞。	0
莫问古宫名，古宫空有城。惟应东去水，不改旧时声。	0
元封二年（壬申﹑前一○九）	1
巍巍睿业广，赫赫圣基隆。菲德承先顾，祯符萃眇躬。铭开武岩侧，图荐洛川中。微诚讵幽感，景命忽昭融。有怀惭紫极，无以谢玄穹。	0
微官何事劳趋走，服药闲眠养不才。花里棋盘憎鸟污，枕边书卷讶风开。故人问讯缘同病，芳月相思阻一杯。应笑王戎成俗物，遥持麈尾独徘徊。	0
不向烟波狎钓舟，强亲文墨事儒丘。长安十二槐花陌，曾负秋风多少秋。	0
〈鄧禹〉內行淳備， 行，下孟翻。 有子十三人，各使守一藝，修整閨門，敎養子孫，皆可以爲後世法，資用國邑，不修產利。 凡用度皆資於國邑，不事生產﹑作業及營利也。	1
初，〈蘇峻〉遣尙書〈張闓〉權督東軍，司徒〈導〉密令以太后詔諭〈三吳〉吏士， 〈漢〉置〈吳郡〉；〈吳〉分〈吳郡〉置〈吳〉   〈興郡〉；〈晉〉又分〈吳興〉﹑〈丹楊〉置〈義興郡〉，是爲〈三吳〉。〈酈道元〉曰：世謂〈吳郡〉﹑〈吳興〉﹑〈會𥡴〉爲〈三吳〉。〈杜佑〉曰：〈晉〉﹑〈宋〉之間，以〈吳郡〉﹑〈吳興〉﹑〈丹楊〉爲〈三吳〉。 使起義兵救天子。〈會𥡴〉內史〈王舒〉以〈庾冰〉行奮武將軍，使將兵一萬，西渡〈浙江〉； 將，卽亮翻；下同。 於是〈吳興〉太守〈虞潭〉﹑〈吳國〉內史〈蔡謨〉﹑前〈義興〉太守〈顧衆〉等皆舉兵應之。〈潭〉母〈孫氏〉謂〈潭〉曰：“汝當捨生取義，勿以吾老爲累！” 累，力瑞翻。 盡遣其家僮從軍，鬻其環珮以爲軍資。〈謨〉以〈庾冰〉當還舊任，卽去郡以讓〈冰〉。	1
27乙酉，徙〈奉節王〉〈适〉爲〈魯王〉。 适，古活翻。	1
班杨秉文史，对院自为邻。馀香掩阁去，迟日看花频。似雪飘阊阖，从风点近臣。南宫有芳树，不并禁垣春。	0
地际朝阳满，天边宿雾收。风兼残雪起，河带断冰流。北阙驰心极，南图尚旅游。登临思不已，何处得销愁。	0
（傅以太子尚幼伯）欲使其弟舜監護太子家事　從《漢書》《疏廣傳》删。	1
岭上千峰秀，江边细草春。今逢浣纱石，不见浣纱人。	0
周道载兴，象日之明。万邦咸庆，百谷用成。于穆圣祖，祗荐鸿名。祀于庙社，陈其牺牲。进旅退旅，皇武之形。一倡三叹，朱弦之声。以妥以侑，既和且平。至诚潜达，介福攸宁。	0
陰后巫（蟲）〔蠱〕事　從〈南監〉本﹑〈龍谿〉本﹑〈學海堂〉本改。	1
14上雖外尊寵〈仇士良〉，內實忌惡之。 惡，烏路翻。 〈士良〉頗覺之，遂以老病求散秩。詔以左衞上將軍兼內侍監﹑知省事。 知內侍省事。	1
19庚申，葬〈神聖章武孝皇帝〉于〈景陵〉； 〈景陵〉，在〈同州〉〈奉先縣〉西北二十里〈金熾山〉。 廟號〈憲宗〉。 古者祖有功而宗有德，〈商〉之〈中宗〉﹑〈高宗〉是也。〈西漢〉以〈文帝〉爲〈太宗〉，〈武帝〉爲〈世宗〉，〈宣帝〉爲〈中宗〉，猶彷彿古意。〈東漢〉自〈明帝〉至〈桓帝〉廟號皆稱宗，非古也。〈唐〉十七宗，今人所稱者，三宗而已。	1
〈蕭方等〉曰： 〈蕭方等〉，〈梁元帝〉之嫡長子，撰《三十國春秋》。 夫蛟龍潛伏，魚蝦褻之。是以〈漢高〉赦〈雍齒〉，〈魏武〉免〈梁鵠〉， 〈雍齒〉事見十一卷〈漢高帝〉十一年。〈漢靈帝〉時，〈梁鵠〉爲選部尙書，〈魏武〉欲爲〈洛陽〉令，〈鵠〉以爲北部尉。〈董卓〉之亂，〈鵠〉奔〈劉表〉。〈魏武〉破〈荆州〉，〈鵠〉懼而自縛詣門，使在祕書，以勤書自効。雍，於用翻。 安可以布衣之嫌而成萬乘之𨻶也！ 乘，繩證翻。 今〈王謐〉爲公，〈刁逵〉亡族，醻恩報怨，何其狹哉！	1
昧天道兮有无，听汨渚兮踌躇。期灵均兮若存，问神理兮何如。愿君精兮为月，出孤影兮示予。天独何兮有君，君在万兮不群。既冰心兮皎洁，上问天兮胡不闻。天不闻，神莫睹。若云冥冥兮雷霆怒，萧条杳眇兮馀草莽。古山春兮为谁，今猿哀兮何思。风激烈兮楚竹死，国殇人悲兮雨飔飔，雨飔飔兮望君时。光芒荡漾兮化为水，万古忠贞兮徒尔为。	0
十五年（庚子﹑八二○）	1
4三月，辛卯，〈魏〉葬〈太武皇帝〉于〈金陵〉， 葬〈雲中〉〈金陵〉。 廟號〈世祖〉。	1
碧落风烟外，瑶台道路赊。如何连帝苑，别自有仙家。此地回鸾驾，缘溪转翠华。洞中开日月，窗里发云霞。庭养冲天鹤，溪流上汉查。种田生白玉，泥灶化丹砂。谷静泉逾响，山深日易斜。御羹和石髓，香饭进胡麻。大道今无外，长生讵有涯。还瞻九霄上，来往五云车。	0
苏家小女旧知名，杨柳风前别有情。剥条盘作银环样，卷叶吹为玉笛声。	0
王有虎臣，锡之鈇钺。征彼不惠，一扑而灭。王有虎臣，锡之圭瓒。征彼不享，一烘而泮。王有掌讶，侦尔疆理。王有掌客，馈尔饔饩。何以乐之，金石九奏。何以锡之，龙旂九旒。	0
寒江绿水楚云深，莫道离忧迁远心。晓夕双帆归鄂渚，愁将孤月梦中寻。	0
祠五（峙）〔畤〕　從〈學海堂〉本改。	1
向前已说深红木，更有轻红说向君。深叶浅花何所似，薄妆愁坐碧罗裙。	0
然帝懲〈周氏〉之失，不以權任假借外戚，后兄弟不過將軍﹑刺史。帝外家〈呂氏〉，〈濟南〉人， 《五代志》：〈齊郡〉〈歷城縣〉，舊置〈濟南郡〉。濟，子禮翻。 素微賤，〈齊〉亡以來，帝求訪，不知所在。 〈齊〉之未亡，〈濟南〉之地屬〈齊〉，不可得而求訪，故〈齊〉亡始訪之。 及卽位，始求得舅子〈呂永吉〉，追贈外祖〈雙周〉爲太尉，封〈齊郡公〉，以〈永吉〉襲爵。〈永吉〉從父〈道貴〉，性尤頑騃， 從，才用翻。騃，五駭翻，癡也。 言詞鄙陋，帝厚加供給，而不許接對朝士。 朝，直遙翻。 拜上儀同三司，出爲〈濟南〉太守； 守，式又翻。 後郡廢，終于家。	1
叶下山边路，行人见自悲。夜寒逢雪处，日暖到村时。语少心常苦，愁深醉自迟。囗囗囗囗囗，羡有幕中期。	0
〈太宗〉鑒前世之弊，深抑宦官無得過四品。〈明皇〉始隳舊章，是崇是長， 〈宋祁〉曰：〈太宗〉詔內侍省不立三品官，以內侍爲之長，階第四，不任以事，惟門閤守禦﹑廷內掃除﹑稟食而已。〈武后〉時，稍增其人。至〈中宗〉，黃衣乃二千員，七品以上員外置千員，然衣朱紫者尙少。〈玄宗〉承平日久，財用富足，志大事奢，不愛惜賞賜爵位，〈開元〉﹑〈天寶〉中，宦官黃衣以上三千員，衣朱紫者千餘人，其稱旨者輒拜三品將軍，列戟于門，其在殿頭供奉，委任華重。長，知兩翻。 晚節令〈高力士〉省決章奏， 省，悉景翻。 乃至進退將相，時與之議，自太子王公皆畏事之，宦官自此熾矣。及中原板蕩，〈肅宗〉收兵〈靈武〉，〈李輔國〉以東宮舊隸參豫軍謀，寵過而驕，不能復制， 復，扶又翻。 遂至愛子慈父皆不能庇，以憂悸終。 悸，其季翻。   〈代宗〉踐阼，仍遵覆轍，〈程元振〉﹑〈魚朝恩〉相繼用事，竊弄刑賞，壅蔽聰明，視天子如委裘， 〈賈誼〉曰：臥赤子天下之上而安，植遺腹，朝委裘，而天下不亂。〈孟康〉《註》云：委裘若容衣，天子未坐朝，事天子裘衣也。朝，直遙翻；下同。 陵宰相如奴虜。是以〈來瑱〉入朝，遇讒賜死；〈吐蕃〉深侵郊甸，匿不以聞，致狼狽幸〈陝〉； 陝，失冉翻。 〈李光弼〉危疑憤鬱，以隕其生；〈郭子儀〉擯廢家居，不保丘壟；〈僕固懷恩〉冤抑無訴，遂棄勳庸，更爲叛亂。 更，工衡翻，改也。 〈德宗〉初立，頗振綱紀，宦官稍絀。 絀，讀曰黜。 而返自〈興元〉，猜忌諸將，以〈李晟〉﹑〈渾瑊〉爲不可信，悉奪其兵，而以〈竇文場〉﹑〈霍仙鳴〉爲中尉，使典宿衞，自是太阿之柄，落其掌握矣。〈憲宗〉末年，〈吐突承璀〉欲廢嫡立庶，以成〈陳洪志〉之變。〈寶曆〉狎暱羣小， 璀，七罪翻。暱，尼質翻。 〈劉克明〉與〈蘇佐明〉爲逆，其後〈絳王〉及〈文〉﹑〈武〉﹑〈宣〉﹑〈懿〉﹑〈僖〉﹑〈昭〉六帝，皆爲宦官所立，勢益驕橫。〈王守澄〉﹑〈仇士良〉﹑〈田令孜〉﹑〈楊復恭〉﹑〈劉季述〉﹑〈韓全誨〉爲之魁傑，至自稱“定策國老”，目天子爲門生，根深蔕固，疾成膏肓，不可救藥矣！ 《左傳》：〈晉侯〉疾病，求醫於〈秦〉，〈秦〉伯使醫〈緩〉爲之，未至。公夢疾爲二孺子曰：“彼良醫也，懼傷我，焉逃之？”其一曰：“居肓之上，膏之下，若我何！”醫至，曰：“疾不可爲也，在肓之上，膏之下，攻之不可，達之不及，藥不至焉，不可爲也。”肓，音荒，鬲也。心下爲膏。 〈文宗〉深憤其然，志欲除之，以〈宋申錫〉之賢，猶不能有所爲，反受其殃；況〈李訓〉﹑〈鄭注〉反覆小人，欲以一朝譎詐之謀， 譎，古穴翻。 翦累世膠固之黨，遂至涉血禁塗，積尸省戶，公卿大臣，連頸就誅，闔門屠   滅，天子陽瘖縱酒，飮泣呑氣，自比〈赧〉﹑〈獻〉，不亦悲乎！ 瘖，於金翻。赧，奴板翻。 以〈宣宗〉之嚴毅明察，猶閉目搖首，自謂畏之。況〈懿〉﹑〈僖〉之驕侈，苟聲色毬獵足充其欲，則政事一以付之，呼之以父，固無怪矣。賊汚宮闕， 汚，烏故翻。 兩幸〈梁〉﹑〈益〉，皆〈令孜〉所爲也。〈昭宗〉不勝其恥，力欲淸滌，而所任不得其人，所行不由其道。始則〈張濬〉覆軍於〈平陽〉，增〈李克用〉跋扈之勢；〈復恭〉亡命於〈山南〉，啓〈宋文通〉不臣之心； 〈李茂貞〉本〈宋文通〉，以軍功賜姓名。 終則兵交闕庭，矢及御衣，漂泊〈莎城〉，流寓〈華陰〉，幽辱〈東內〉，劫遷〈岐陽〉。 莎，素何翻。華，戶化翻。 〈崔昌遐〉無如之何， 〈崔胤〉字〈昌遐〉；《通鑑》稱其字，避〈宋朝〉〈太祖〉廟諱也。 更召〈朱全忠〉以討之。連兵圍城，再罹寒暑，御膳不足於糗糒， 糗，去久翻。糒，音備。 王侯斃踣於飢寒， 踣，蒲北翻。 然後〈全誨〉就誅，乘輿東出，翦滅其黨，靡有孑遺，而〈唐〉之廟社因以丘墟矣！ 此論歷敍〈唐〉宦官之禍，其事皆具見前紀。乘，繩證翻。 然則宦官之禍，始於〈明皇〉，盛於〈肅〉﹑〈代〉，成於〈德宗〉，極於〈昭宗〉。《易》曰：“履霜堅冰至。”爲國家者，防微杜漸，可不愼其始哉！ 《易》《坤》之初六曰：履霜堅冰至。《象》曰：履霜堅冰，陰始凝也；馴致其道，至堅冰也。《文言》曰：臣弒其君，子弒其父，非一朝一夕之故，其所由來者漸矣。 此其爲患，章章尤著者也。自餘傷賢害能，召亂致禍，賣官鬻獄，沮敗師徒， 敗，補邁翻。 蠹害烝民，不可徧舉。	1
朝列称多士，君家有二难。贞为台里柏，芳作省中兰。夜宿分曹阔，晨趋接武欢。每怜双阙下，雁序入鸳鸾。	0
蹇驴瘦马尘中伴，紫绶朱衣梦里身。符竹偶因成对岸，文章虚被配为邻。湖翻白浪常看雪，火照红妆不待春。老大那能更争竞，任君投募醉乡人。	0
39是歲，〈江東〉大旱，米斗五千，民多餓死。	1
39庚辰，貶〈淮西〉降將〈董重質〉爲〈春州〉司戶。〈重質〉爲〈元濟〉謀主，屢破官軍；上欲殺之，〈李愬〉奏先許〈重質〉以不死。	1
〈丹楊〉尹〈蕭摹之〉上言：“佛化被于中國，已歷四代， 四代，〈漢〉﹑〈魏〉﹑〈晉〉﹑〈宋〉也。被，皮義翻。 形像塔寺，所在千數。自頃以來，情敬浮末，不以精誠爲至，更以奢競爲重，材竹銅綵，糜損無極；無關神祇，有累人事， 累，力瑞翻。 不爲之防，流遁未息。請自今欲鑄銅像及造塔寺者，皆當列言，須報乃得爲之。”詔從之。〈摹之〉，〈思話〉從叔也。 從，才用翻。	1
依佛不违亲，高堂与寺邻。问安双树晓，求膳一僧贫。持咒过龙庙，翻经化海人。还同惠休去，儒者亦沾巾。	0
初，〈賀拔岳〉遣行臺郞〈馮景〉詣〈晉陽〉，丞相〈歡〉聞〈岳〉使至，甚喜， 使，疏吏翻。 曰：“〈賀拔公〉詎憶吾邪！”與〈景〉歃血，約與〈岳〉爲兄弟。 歃，色甲翻。 〈景〉還，言於〈岳〉曰：“〈歡〉姦詐有餘，不可信也。”府司馬〈宇文泰〉自請使〈晉陽〉 使，疏吏翻。 以觀〈歡〉之爲人，〈歡〉奇其狀貌，曰：“此兒視瞻非常。”將留之，〈泰〉固求復命；〈歡〉旣遣而悔之，發驛急追，至〈關〉不及而返。 〈項羽〉不殺〈沛公〉，〈曹操〉之遣〈劉備〉，〈桓玄〉之容〈劉裕〉，類如此耳。有天命者，固非人之所能圖也。	1
军人奉役本无期，落叶花开总不知。走马城中头雪白，若为将面见汤师。	0
24庚申，〈羊鴉仁〉入〈懸瓠〉城。甲子，詔更以〈懸瓠〉爲〈豫州〉，〈壽春〉爲〈南豫州〉，改〈合肥〉爲〈合州〉。 〈後漢〉〈豫州〉治〈譙〉，〈魏〉治〈汝南〉〈安成〉，〈晉〉治〈陳國〉。〈晉氏〉南渡，〈石氏〉強盛，〈祖約〉自〈譙城〉退屯〈壽春〉，始僑立〈豫州〉於〈壽春〉。是後，〈庾亮〉以〈豫州〉刺史鎭〈蕪湖〉，〈毛寶〉治〈邾城〉，〈趙胤〉治〈牛渚〉，〈謝尙〉鎭〈歷陽〉，又進〈馬頭〉，〈桓沖〉戍〈姑孰〉，蓋不常厥居也。〈宋武帝〉欲開拓〈河南〉，綏定〈豫〉土，割〈揚州〉〈大江〉以西悉屬〈豫州〉，〈豫州〉基址因此而立。〈永初〉二年，分〈淮〉東爲〈南豫州〉，治〈歷陽〉；〈淮〉西爲〈豫州〉，然猶治〈壽春〉也。〈大明〉以後，〈豫州〉治〈懸瓠〉。〈常珍奇〉歸北，〈懸瓠〉入〈魏〉，〈豫州〉復治〈壽陽〉。〈齊〉〈東昏〉之時，〈裴叔業〉又以〈壽陽〉附〈魏〉，遂以〈歷陽〉爲〈豫州〉。至帝〈天監〉中，〈韋叡〉克〈合肥〉，以爲〈豫州〉，復以〈歷陽〉爲〈南豫州〉；後復〈壽陽〉，又徙〈豫州〉復舊治。今得〈懸瓠〉，復〈宋〉之舊爲〈豫州〉，以〈壽陽〉爲〈南豫〉，以〈合肥〉爲〈合州〉。南北兵爭，疆埸之間，一彼一此，易置州郡，類如是矣。 以〈鴉仁〉爲〈司〉﹑〈豫〉二州刺史，鎭〈懸瓠〉；〈西陽〉太守〈羊思達〉爲〈殷州〉刺史，鎭〈項城〉。 改〈東魏〉之〈北揚州〉爲〈殷州〉。	1
雁塞五山临汗漫，云州一路出青冥。何因请住嘉祥寺，内史新修湖上亭。	0
9帝遣〈越公〉〈楊素〉出〈靈州〉，行軍總管〈韓僧壽〉出〈慶州〉。 〈弘化郡〉，〈開皇〉十六年置〈慶州〉。 〈太平公〉〈史萬歲〉出〈燕州〉， 〈涿郡〉〈懷戎縣〉，〈後齊〉置〈北燕州〉，〈後周〉去“北”字。燕，因肩翻。 大將軍〈武威〉〈姚辯〉出〈河州〉， 〈枹罕郡〉，舊置〈河州〉。 以擊〈都藍〉。師未出塞，十二月，乙未，〈都藍〉爲部下所殺，〈達頭〉自立爲〈步迦〉 音加。 〈可汗〉，其國大亂。〈長孫晟〉言於上曰：“今官軍臨境，戰數有功， 數，所角翻。 虜內自攜離，其主被殺，乘此招撫，可以盡降。請遣〈染干〉部下分道招慰。”上從之。降者甚衆。 被，皮義翻。降，戶江翻。	1
況（于）〔予〕頑陋　從《後漢書》《曹襃列傳》改。	1
〈張茂〉築〈靈鈞臺〉，基高九仞。 高，居傲翻。 〈武陵〉〈閻曾〉夜叩府門 “武陵”，疑當作“武威”。 呼曰：“〈武公〉遣我來， 〈張軌〉，諡〈武公〉。呼，火故翻。 言‘何故勞民築臺！’”有司以爲妖，請殺之。〈茂〉曰：“吾信勞民。〈曾〉稱先君之命以規我，何謂妖乎！”乃爲之罷役。 妖，於驕翻。爲，于僞翻；下同。	1
〈魏〉主命〈盧淵〉攻〈南陽〉。〈淵〉以軍中乏糧，請先攻〈赭陽〉以取〈葉〉倉，〈魏〉主許之。 〈赭陽〉卽〈漢〉﹑〈晉〉之〈堵陽縣〉；堵，亦音者；至〈宋〉時，猶屬〈南陽郡〉。至〈蕭子顯〉《齊書》，〈赭陽〉﹑〈葉〉二縣皆不見於志，下言“〈北襄城〉太守〈成公期〉拒〈魏〉”，則〈北襄〉   〈城郡〉置於〈赭陽〉明矣。葉，式涉翻。 乃與征南大將軍〈城陽王〉〈鸞〉﹑安南將軍〈李佐〉﹑〈荆州〉刺史〈韋珍〉共攻〈赭陽〉。 《考異》曰：《齊書》作“盧陽烏﹑韋靈智”。按〈陽烏〉，〈淵〉小字；〈靈智〉，〈珍〉字也。 〈鸞〉，〈長壽〉之子； 〈城陽王〉〈長壽〉，見一百三十二卷〈宋〉〈蒼梧王〉〈元徽〉三年。 〈佐〉，〈寶〉之子也。 〈宋文帝〉〈元嘉〉二十一年，〈李寶〉入朝于〈魏〉。 〈北襄城〉太守〈成公期〉閉城拒守。〈薛眞度〉軍於〈沙堨〉， 堨，烏葛翻。堨，壅也。聚沙以壅水，故以爲地名。 〈南陽〉太守〈房伯玉〉﹑〈新野〉太守〈劉思忌〉拒之。 〈晉武帝〉〈太康〉中，分〈南陽〉置〈義陽郡〉，〈惠帝〉又分〈義陽〉﹑〈南陽〉置〈新野郡〉。	1
自笑老夫筋力败，偏恋松岩爱独游。可叹往年至今日，任运还同不系舟。	0
四十年来多少人，一分零落九成尘。与师犹得重相见，亦是枯株勉强春。	0
护草木性，植彼蔷薇。眼根不染，见尔色非。	0
闻君饵丹砂，甚有好颜色。不知从今去，几时生羽翼。王母翳华芝，望尔昆崙侧。文螭从赤豹，万里方一息。悲哉世上人，甘此膻腥食。	0
筮仕无中秩，归耕有外臣。人歌小岁酒，花舞大唐春。草色迷三径，风光动四邻。愿得长如此，年年物候新。	0
46十二月，乙亥，〈田頵〉帥死士數百出戰， 帥，讀曰率。 〈臺濛〉陽退以示弱。〈頵〉兵踰濠而鬭，〈濛〉急   擊之；〈頵〉不勝，還走城， 走，音奏。 橋陷墜馬，斬之。其衆猶戰，以〈頵〉首示之，乃潰，〈濛〉遂克〈宣州〉。 〈景福〉元年，〈田頵〉鎭〈宣州〉，至是而亡。	1
故交海内只三人，二坐岩廊一卧云。老爱诗书还似我，荣兼将相不如君。百年胶漆初心在，万里烟霄中路分。阿阁鸾凰野田鹤，何人信道旧同群。	0
6五月，戊戌，以左屯衞大將軍〈張仁愿〉爲〈朔方道〉大總管，以備〈突厥〉。	1
何方而有，天上人间。色空我性，对尔空山。	0
闻君泽畔伤春草，忆在天门街里时。漠漠凄凄愁满眼，就中惆怅是江蓠。	0
初，〈東關〉之敗， 事見七十五卷〈魏〉〈邵陵厲公〉〈嘉平〉四年。 〈文帝〉問僚屬曰：“近日之事，誰任其咎？” 任，音壬。 安東司馬〈王儀〉，〈脩〉之子也， 〈王脩〉見六十四卷〈漢獻帝〉〈建安〉八年。 對曰：“責在元帥。” 〈文帝〉時爲安東將軍，監諸軍。 〈文帝〉怒曰：“司馬欲委罪孤邪！”引出斬之。〈儀〉子〈裒〉痛父非命，隱居敎授，三徵七辟，皆不就。 徵，詔召也。辟，公府及州郡辟也。裒，薄侯翻。 未嘗西向而坐， 〈裒〉居〈城陽〉，〈晉朝〉在〈洛陽〉，故未嘗西向。 廬於墓側，旦夕攀柏悲號，涕淚著樹， 號，戶刀翻。著，直略翻。 樹爲之枯。讀《詩》至“哀哀父母，生我劬勞”， 《詩》《蓼莪》之辭。 未嘗不三復流涕，門人爲之廢《蓼莪》。 以〈裒〉悲慘，故廢《蓼莪》之篇不敢講習。三，息暫翻。復，扶又翻。蓼，力竹翻。 家貧，計口而田，度身而蠶； 度，徒洛翻。 人或饋之，不受，助之，不聽。諸生密爲刈麥，〈裒〉輒棄之，遂不仕而終。	1
泽北村贫烟火狞，稚田冬旱倩牛耕。老人惆怅逢人诉，开尽黄花麦未金。	0
性情懒慢好相亲，门巷萧条称作邻。背烛共怜深夜月，蹋花同惜少年春。杏坛住僻虽宜病，芸阁官微不救贫。文行如君尚憔悴，不知霄汉待何人。	0
〈騫〉旣至〈烏孫〉，昆莫見〈騫〉，禮節甚倨。〈騫〉諭指曰： 〈師古〉曰：以天子意指曉告之。 “〈烏孫〉能東居故地，則〈漢〉遣公主爲夫人，結爲兄弟，共距〈匈奴〉，〈匈奴〉不足破也。”〈烏孫〉自以遠〈漢〉，未知其大小；素服屬〈匈奴〉日久，且又近之， 近，其靳翻。 其大臣皆畏〈匈奴〉，不欲移徙。〈騫〉留久之，不能得其   要領， 要，讀曰腰。 因分遣副使使〈大宛〉﹑〈康居〉﹑〈大月氏〉﹑〈大夏〉﹑〈安息〉﹑〈身毒〉﹑〈于闐〉及諸旁國。〈烏孫〉發譯道送〈騫〉還， 宛，於元翻。氏，音支。身毒，音捐篤。闐，徒賢翻，又徒見翻。〈師古〉曰：道，讀曰導。 使數十人，馬數十匹，隨〈騫〉報謝，因令窺〈漢〉大小。是歲，〈騫〉還，到，拜爲大行。後歲餘，〈騫〉所遣使通〈大夏〉之屬者皆頗與其人俱來， 〈晉灼〉曰：其國人。 於是〈西域〉始通於〈漢〉矣。	1
秋天草木正萧疏，西望秦关别旧居。筵上芳樽今日酒，箧中黄卷古人书。辞乡且伴衔芦雁，入海终为戴角鱼。长短九霄飞直上，不教毛羽落空虚。	0
七年冬十二月，〈匈奴〉寇〈狄道〉。春正月，〈趙王友〉死于邸。〈吕氏〉女爲〈趙王〉后，王后妬，讒王於〈高后〉曰：“〈吕氏〉安得王？太后百年後，吾必擊之。”〈高后〉怒之。至邸，令衛士圍之，不得食，遂幽死，以民禮葬之〈長安〉，謚爲〈幽王〉。後徙〈梁王恢〉爲〈趙王〉。己丑晦，日有食之，既，在〈營〉   〈室〉九度，爲宫室之中。〈高后〉惡之曰：“此爲我也！”《星傳》曰：“日者德也，月者刑也。日食修德，月食修刑。”則災異消矣。《詩》云：“日月告凶，不用其行。四國無政，曷用其良！”言人君失政，則日月失行。中道 （南曰） 〔者〕黄道，  （南） 〔北〕至〈東井〉，  （北） 〔南〕至〈牽牛〉，  東至〈角〉，西至〈婁〉。夏至，日至〈東井〉，去極近，故晷短。立八尺之表，而晷長一尺五寸八分。冬至，日至於〈牽牛〉，去極遠，故晷長；立八尺之表，而晷長一丈三尺一寸四分。春分西至〈婁〉，去極中；秋分東至〈角〉，去極中；立八尺之表，而晷長七尺三寸六分。日爲陽，陽用事則日進而北，晝進而長，陽勝，故爲温暑；陰用事則日退而南，晝退而短，陰勝，故爲寒凉。《洪範》曰：“日月之行，則有冬有夏，有寒有暑。”此之謂也。至若南北失度，晷進而長則爲寒，退而短則爲暑。人君急則日晷進而疾，舒則日晷退而緩，故曰急恒寒若，暑恒燠若。一曰晷長爲潦，若晷短爲旱，若奢爲扶。扶者，邪臣進，正直疏，君子不足，姦人有餘。月有九行：黑道二，出黄道北；赤道二，出黄道南；白道二，出黄道西；青道二，出黄道東。立春﹑春分，從青道；立夏﹑夏至，從赤道；立秋﹑秋分，從白道；立冬﹑冬至，從黑道。然一决之於〈房〉，從中道。若月失道而妄行，出陽道則旱風，出陰道則陰雨。〈箕〉﹑〈軫〉之星爲風，〈畢〉星爲雨。故月失度入〈箕〉﹑〈軫〉則多風，入〈畢〉，星則多雨。《洪範》曰：“星有好風，星有好雨，月之從星，則以風雨。”《詩》云：“月離于〈畢〉，俾滂沲矣。”言多雨也。凡災異所起，或分野之國：〈角〉﹑   〈亢〉﹑ （互） 〈〔氐〕〉，〈韓〉﹑〈鄭〉也；  〈房〉﹑〈心〉，〈宋〉也；〈尾〉﹑〈箕〉，〈燕〉也；〈斗〉﹑〈牛〉，〈吴〉也；〈牽牛〉﹑〈須女〉，〈越〉也；〈虚〉﹑〈危〉，〈齊〉也；〈營室〉﹑〈東壁〉，〈衛〉也；〈奎〉﹑〈婁〉，〈魯〉也；〈胃〉﹑〈昴〉﹑〈畢〉，〈趙〉也；〈觜〉﹑〈參〉，〈魏〉也；〈東井〉﹑〈鬼〉，〈秦〉也；〈柳〉﹑〈星〉﹑〈張〉，〈周〉也；〈翼〉﹑〈軫〉，〈楚〉也。 〈荀悦〉曰：凡三光精氣變異，此皆陰陽之精也。其本在地，而上發於天也。政失於此，則變見於彼，由影之象形，響之應聲。是以明王見之而悟，勅身正己，省其咎，謝其過，則禍除而福生，自然之應也。《詩》云：“上天之載，無聲無臭。”其詳難得而聞矣，豈不然乎！災祥之報，或應或否。故稱《洪範》咎徵，則有〈堯〉﹑〈湯〉水旱之災；稱消災復異，則有〈周宣〉《雲漢》“寧莫我（德）〔聽〕”，  稱《易》“積善有慶”，則有〈顔〉﹑〈冉〉夭疾之凶。善惡之效，事物之類，變化萬端，不可齊一，是以視聽者惑焉。若乃禀自然之數，揆性命之理，稽之經典，校之古今，乘其三勢以通其精，撮其兩端以御其中，參五以變，錯綜其紀，則可以髣髴其咎矣。夫事物之性，有自然而成者，有待人事而成者，有失人事不成者，有雖加人事終身不可成者，是謂三勢。凡此三勢，物無不然。以小知大，近取諸身。譬之疾病，〔有〕不治而自瘳者，  有治之則瘳者，有不治則不瘳者，有雖治而終身不可愈者，豈非類乎？昔〈虢〉太子死，〈扁鵲〉治而生之。〈鵲〉曰：“我非能治死為生也，能使可生者生耳。”然太子不遇〈鵲〉亦不生矣。若夫膏肓之疾，雖〈醫和〉亦不能治矣。故〈孔子〉曰“死生有（節）〔命〕”，  又曰“不得其死然”，又曰“幸而免”。死生有（節）〔命〕，其正理也；不得其死，未   可以死而死；幸而免者，可以死而不死。凡此皆性命三勢之理。推此以及教化，則亦如之何哉？人有不教而自成者，待教而成者，無教化則不成者，有加教化而終身不可成者。故上智下愚不移，至於中人，可上下者也。是以推此以及天道，則亦如之，災祥之應，無所謬矣。故〈堯〉﹑〈湯〉水旱者，天數也；《洪範》咎徵，人事也。〈魯僖〉澍雨，乃可救之應也；〈周宣〉旱應，難變之勢也；〈顔〉﹑〈冉〉之凶，性命之本也。猶天迴日轉，大運推移，雖日遇禍福，亦在其中矣。今人見有不移者，因曰人事無所能移；見有可移者，因曰無天命；見天人之殊遠者，因曰人事不相干；知神氣流通者，人共事而同業。  此皆守其一端，而不究終始。《易》曰：“有天道焉，有地道焉，有人道焉。”言其異也。兼三才而兩之，言其同也。故天人之道，有同有異。據其所以異而責其所以同，則成矣；守其所以同而求其所以異，則弊矣。〈孔子〉曰：“好智不好學，其弊也蕩。”末俗見其紛亂，事變乖錯，則異心横出，而失其所守，於是放蕩反道之論生，而誣神非聖之（義）〔議〕作。  夫上智下愚雖不移，而教之所以移者多矣；大數之極雖不變，然人事之變者亦衆矣。且夫疾病有治而未瘳，瘳而未平，平而未復；教化之道，有教而未行，行而未成，成而有敗。故氣類有動而未應，應而未終，終而有變，遲速深淺，變化錯于其中矣。是故參差難得而均矣。天地人物之理，莫不同之。凡三勢之數，深不可識，故君子盡心力焉，以任天命。《易》曰：“窮理盡性，以至於命。”其此之謂乎！ 〈吕産〉爲   相國，〈吕禄〉爲上將軍。立〈營陵侯〉〈劉澤〉爲〈瑯邪王〉。〈澤〉，〈高帝〉族昆弟。本以將軍擊〈陳狶〉有功，故封〈齊〉。〈齊〉人〈田生〉嘗遊乏資，以干〈澤〉，〈澤〉以三百金爲〈田生〉壽。乃謂太后所幸中謁者〈張釋卿〉曰：“太后欲王諸〈吕〉， （及） 〔又〕重自發之，  恐大臣不聽。今〈釋卿〉最幸于太后，何不諷大臣以聞太后，太后必喜。〈吕氏〉既王，萬户侯亦〈釋卿〉有。”〈釋卿〉從之。諸〈吕〉已爲王，〈高后〉賜〈釋卿〉金千斤，〈釋卿〉以其半進〈田生〉。〈田生〉不受，又説曰：“〈吕氏〉之王也，大臣未服。今〈劉澤〉於諸〈劉〉長，大臣所信，獨不見用，常有觖望也。今令太后裂地十餘縣以王之，彼喜而去，諸〈吕〉王益固矣。”遂封〈澤〉爲〈瑯邪王〉。夏五月，尊〈昭靈夫〉人爲〈昭靈后〉，〈武哀侯〉爲〈武哀王〉，〈高帝〉姊〈宣成夫人〉爲〈昭哀后〉。  六月，〈趙王恢〉自殺。〈吕産〉女爲〈趙王〉后， （後宫） 〔從官〕皆諸〈吕〉 （女） 也，  擅權，王不得自恣。王有愛姬，王后鴆而殺之。王怒，悲憂自殺。〈吕后〉以爲用婦人言故自殺，無思奉宗廟之禮，廢其嗣。〈朱虚侯章〉怒〈吕氏〉專權，侍宴，〈高后〉令〈章〉爲酒令。〈章〉自請曰：“臣，將種也，請以軍法行酒令。”后可之。酒酣，〈章〉進起舞曰：“請爲太后作 （歸） 《〔耕〕田之歌》。”  皇太后笑曰：“汝安知田事？試説之。”曰：“深耕穊稙，立苖欲疏；非其類者，鋤而去之。”〈高后〉嘿然。有頃，諸〈吕〉有一人亡酒，〈章〉追斬之。太后及諸左右大驚，以前許〈章〉軍法，無以罪也。因罷。自是諸〈吕〉憚〈章〉，大臣皆依〈朱虚侯〉兄弟以爲强。是時大臣憂諸〈吕〉之亂，〈陸賈〉説〈陳平〉﹑〈周勃〉曰：“天下安，注意相；天下危，注意將。將相和，則權不分。今爲社   稷計，在二君掌握耳。何不能交太尉〈勃〉？”〈平〉以千金爲太尉結歡，〈勃〉亦如之，遂戮力同心。〈平〉乃賜〈賈〉金五百斤，僮百人。  八月，〈燕王建〉薨。〈南越〉侵〈長沙〉，遣〈隆慮侯〉〈周竈〉將兵擊之。	1
当时我醉美人家，美人颜色娇如花。今日美人弃我去，青楼珠箔天之涯。天涯娟娟姮娥月，三五二八盈又缺。翠眉蝉鬓生别离，一望不见心断绝。心断绝，几千里。梦中醉卧巫山云，觉来泪滴湘江水。湘江两岸花木深，美人不见愁人心。含愁更奏绿绮琴，调高弦绝无知音。美人兮美人，不知为暮雨兮为朝云。相思一夜梅花发，忽到窗前疑是君。	0
冬，十月，〈天平〉﹑〈橫海〉節度使〈烏重胤〉擊〈同捷〉，屢破之。十一月，丙寅，〈重胤〉薨。庚辰，以〈保義〉節度使〈李寰〉爲〈橫海〉節度使， 〈穆宗〉〈長慶〉三年，以〈晉〉﹑〈慈〉二州爲〈保義軍〉。 從〈王智興〉之請也。	1
泰伯玄风远，延州德让行。阖棺追大节，树羽册鸿名。地户迎天仗，皇阶失帝兄。还闻汉明主，遗剑泣东平。	0
39九月，壬午，上祀昊天上帝﹑皇地祇于明堂，以〈高宗〉配。	1
〈魏〉征南大將軍〈田益宗〉求爲〈東豫州〉刺史，以招二子，太后不許，竟卒於〈洛陽〉。 〈田益宗〉二子叛，見上卷十三年。卒，子恤翻。	1
11乙亥，〈魏〉主如〈陰山〉。	1
司隸校尉〈涿郡〉〈王尊〉劾奏：“丞相〈衡〉，御史大夫〈譚〉， 劾，戶槪翻，又户得翻。 知〈顯〉等顓權擅勢，大   作威福，爲海內患害，不以時白奏行罰；而阿諛曲從，附下罔上，懷邪迷國，無大臣輔政之義，皆不道！在赦令前。 去年七月大赦。 赦後，〈衡〉﹑〈譚〉舉奏〈顯〉，不自陳不忠之罪，而反揚著先帝任用傾覆之徒，妄言‘百官畏之，甚於主上’；卑君尊臣，非所宜稱，失大臣體！”於是〈衡〉慙懼，免冠謝罪，上丞相﹑侯印綬。 〈衡〉封〈樂安侯〉。 天子以新卽位，重傷大臣，乃左遷〈尊〉爲〈高陵〉令。然羣下多是〈尊〉者。〈衡〉嘿嘿不自安，每有水旱，連乞骸骨讓位；上輒以詔書慰撫，不許。	1
37辛丑，加樞密使〈范延光〉同平章事。	1
旅馆坐孤寂，出门成苦吟。何事觉归晚，黄花秋意深。寒蝶恋衰草，轸我离乡心。更见庭前树，南枝巢宿禽。	0
寄花寄酒喜新开，左把花枝右把杯。欲问花枝与杯酒，故人何得不同来。	0
长江悲已滞，万里念将归。况属高风晚，山山黄叶飞。	0
东南三千里，沅湘为太湖。湖上山谷深，有人多似愚。婴孩寄树颠，就水捕鷠鲈。所欢同鸟兽，身意复何拘。吾行遍九州，此风皆已无。吁嗟圣贤教，不觉久踌蹰。	0
日观仙云随凤辇，天门瑞雪照龙衣。繁弦绮席方终夜，妙舞清歌欢未归。	0
认得春风先到处，西园南面水东头。柳初变后条犹重，花未开时枝已稠。闇助醉欢寻绿酒，潜添睡兴著红楼。知君未别阳和意，直待春深始拟游。	0
初，帝愛〈攸〉甚篤，爲〈荀勗〉﹑〈馮紞〉等所構，欲爲身後之慮，故出之。及薨，帝哀慟不已。〈馮紞〉侍側，曰：“〈齊王〉名過其實，天下歸之，今自薨殞，社稷之福也，陛下何哀之過！”帝收淚而止。詔攸喪禮依〈安平獻王〉故事。 事見七十九卷〈泰始〉八年。	1
〈卽墨〉大夫聞之，見〈齊王〉曰：“〈齊〉地方數 【〈章〉：十二行本“數”作“四”；乙十一行本同。】 千里，帶甲數百萬。夫〈三晉〉大夫皆不便〈秦〉，而在〈阿〉﹑〈甄〉之間者百數； “甄”，當作“鄄”，音工掾翻。 王收而與之百萬人之衆，使收〈三晉〉之故地，卽〈臨晉〉之關可以入矣。 收〈三晉〉兵自〈河東〉攻〈秦〉則入〈臨晉關〉。 〈鄢郢〉大夫不欲爲〈秦〉，而在城南下者百數， 城南下，卽〈南城〉之下也。〈南城〉，〈齊威王〉使〈檀子〉所守者。 王收而與之百萬之師，使收〈楚〉故地，卽〈武關〉可以入矣。 〈楚〉攻〈秦〉自〈南陽〉入〈武關〉。 如此，則〈齊〉威可立，〈秦國〉可亡，豈特保其國家而已哉！”〈齊王〉不聽。	1
〈宇文化及〉留輜重於〈滑臺〉， 〈滑臺〉，〈滑州〉治所。重，直用翻。 以〈王軌〉爲刑部尙書，使守之，引兵北趣〈黎陽〉。 趣，七喩翻，又逡須翻。 〈李密〉將〈徐世勣〉據〈黎陽〉，畏其軍鋒，以兵西保〈倉城〉。 將，卽亮翻。 〈化及〉渡〈河〉，保〈黎陽〉，分兵圍〈世勣〉。〈密〉帥步騎二萬，壁於〈淸淇〉， 〈汲郡〉之〈衞縣〉，古〈朝歌〉也。〈隋〉〈開皇〉十六年，分置〈淸淇縣〉，〈大業〉初廢入〈衞縣〉。〈李密〉蓋壁於故縣也。 與〈世勣〉以烽火相應，深溝高壘，不與〈化及〉戰。〈化及〉每攻〈倉城〉，〈密〉輒引兵以掎其後。 掎，居豈翻。 〈密〉與〈化及〉隔水而語， 隔〈淇水〉也。 〈密〉數之曰：“卿本〈匈奴〉皁隸〈破野頭〉耳； 《隋書》《宇文述傳》：本姓〈破野頭〉，役屬〈鮮卑〉〈俟豆歸〉，從其主爲〈宇文氏〉。數，所具翻。 父兄子弟，並受〈隋〉恩，富貴累世，舉朝莫二。 朝，直遙翻。 主上失德，不能死諫，反行弑逆，欲規篡奪。不追〈諸葛瞻〉之忠誠， 〈諸葛瞻〉，〈亮〉之子。〈蜀〉之亡也，〈瞻〉死之。 乃爲〈霍禹〉之惡逆， 〈霍禹〉，〈光〉之子，〈漢宣〉親政，〈禹〉謀爲大逆，遂以滅族。 天地所不容，將欲何之！若速來歸我，尙可得全後嗣。”〈化及〉默然，俯視良久，瞋目大言曰：“與爾論相殺事，何須作書語邪！” 嗣，祥吏翻。瞋，昌眞翻。邪，音耶。 〈密〉謂從者曰： 從，才用   翻。 “〈化及〉庸愚如此，忽欲圖爲帝王，吾當折杖驅之耳！”〈化及〉盛脩攻具以逼〈倉城〉，〈世勣〉於城外掘深溝以固守，〈化及〉阻塹，不得至城下。〈世勣〉於塹中爲地道，出兵擊之， 塹，七豔翻。 〈化及〉大敗，焚其攻具。	1
只领千馀骑，长驱碛邑间。云州多警急，雪夜度关山。石响铃声远，天寒弓力悭。秦楼休怅望，不日凯歌还。	0
庆吊经过懒，逢迎跪拜迟。不因时节日，岂觉此身羸。	0
20庚午，〈魏〉長水校尉〈馬願〉等開〈鄴〉城納〈燕〉兵，〈戴施〉﹑〈蔣幹〉懸縋而下， 縋，直僞翻。 奔于〈倉垣〉。〈慕容評〉送〈魏后〉〈董氏〉﹑〈太子智〉﹑太尉〈申鍾〉﹑司空〈條枚〉 【〈嚴〉：“枚”改“攸”。】 等 〈條〉，姓也。〈周亞夫〉封〈條侯〉，其後以爲氏。 及乘輿服御于〈薊〉。 乘，繩證翻。 尙書令〈王簡〉﹑左僕射〈張乾〉﹑右僕射〈郞肅〉皆自殺。〈燕王〉〈儁〉詐云〈董氏〉得傳國璽獻之，賜號〈奉璽君〉，賜〈冉智〉爵〈海賓侯〉。以〈申鍾〉爲大將軍右長史；命〈慕容評〉   鎭〈鄴〉。	1
我本邯郸士，祇役死河湄。不得家人哭，劳君行路悲。	0
淼茫积水非吾土，飘泊浮萍自我身。身外信缘为活计，眼前随事觅交亲。炉烟岂异终南色，湓草宁殊渭北春。此地何妨便终老，譬如元是九江人。	0
朝行傍海涯，暮宿幕为家。千山空皓雪，万里尽黄沙。戎俗途将近，知音道已赊。回瞻云岭外，挥涕独咨嗟。	0
〈熊遠〉上書，以爲：“軍興以來，處事不用律令， 處，昌呂翻。 競作新意，臨事立制，朝作夕改，至於主者不敢任法，每輒關諮， 關，白也。 非爲政之體也。愚謂凡爲駁議者，皆當引律令﹑經傳， 駁，北角翻。傳，直戀翻。 不得直以情言，無所依準，以虧舊典。若開塞隨宜， 塞，悉則翻。 權道制物，此是人君之所得行，非臣子所宜專用也。”〈睿〉以時方多事，不能從。	1
风清泉冷竹修修，三伏炎天凉似秋。黄犬引迎骑马客，青衣扶下钓鱼舟。衰容自觉宜闲坐，蹇步谁能更远游。料得此身终老处，只应林下与滩头。	0
南北行已久，怜君知苦辛。万家同草木，三载得阳春。东道听游子，夷门歌主人。空持语相送，应怪不沾巾。	0
道洽二仪交泰，时休四宇和平。环佩肃于庭实，钟石扬乎颂声。	0
〈鎭海〉﹑〈鎭東〉節度使〈彭城王〉〈錢鏐〉進爵〈越王〉。 自郡王進爵國王。	1
〈安〉與〈衡山王〉〈賜〉相責望，禮節間不相能。 〈賜〉，卽〈安〉之弟也，〈孝文〉十六年與〈安〉同受封。〈師古〉曰：兄弟相責，故有嫌。 〈衡山王〉聞〈淮南王〉有反謀，恐爲所幷，亦結賓客爲反具，以爲〈淮南〉已西，欲發兵定〈江〉﹑〈淮〉之間而有之。〈衡山王〉后〈徐來〉譖〈太子爽〉於王，欲廢之而立其弟〈孝〉。王囚太子而佩〈孝〉以王印，令招致賓客。賓客來者微知〈淮南〉﹑〈衡山〉有逆計，日夜從容勸之。 從，千容翻。 王乃使〈孝〉客〈江都〉人〈枚赫〉﹑〈陳喜〉作輣車﹑鍛矢， 輣，薄庚翻，兵車也，樓車也。鍛，都玩翻，冶鐵也。 刻天子璽﹑將相軍吏印。秋，〈衡山王〉當入朝，過〈淮南〉；〈淮南王〉乃昆弟語， 〈師古〉曰：爲相親愛之言。 除前𨻶，約束反具。 〈師古〉曰：共契約爲反具。 〈衡山王〉卽上書謝病，上賜書不朝。	1
〈李德裕〉奏：“〈鎭州〉奏事官〈高迪〉 方鎭遣牙職入奏事，因謂之奏事官。 密陳意見二事：其一，以爲‘賊中好爲偸兵術， 好，呼到翻。 潛抽諸處兵聚於一處，官軍多就迫逐，以致失利；經一兩月，又偸兵詣他處。官軍須知此情，自非來攻城栅，愼勿與戰。彼淹留不過三日，須散歸舊屯，如此數四空歸，自然喪氣。 喪，息浪翻。 官軍密遣諜者詗其抽兵之處，乘虛襲之，無不捷矣。’ 詗，翾正翻，又火迥翻。 其二，‘〈鎭〉﹑〈魏〉屯兵雖多，終不能分賊勢。何則？下營不離故處， 離，力智翻。 每三兩月一深入，燒掠而去。賊但固守城栅，城外百姓，賊亦不惜。宜令進營據其要害，以   漸逼之。若止如今日，賊中殊不以爲懼。’望詔諸將各使知之！”	1
3太宰〈亮〉﹑太保〈瓘〉以〈楚王〉〈瑋〉剛愎好殺，惡之， 愎，蒲逼翻。好，呼到翻。惡，烏路翻；下同。 欲奪其兵權，以〈臨海侯〉〈裴楷〉代〈瑋〉爲北軍中候，〈瑋〉怒；〈楷〉聞之，不敢拜。 不敢拜受中候之職。 〈亮〉復與〈瓘〉謀， 復，扶又翻；下復矯同。 遣〈瑋〉與諸王之國，〈瑋〉益忿怨。〈瑋〉長史〈公孫宏〉﹑舍人〈岐盛〉， 《姓譜》：古有〈岐伯〉爲〈黃帝〉師。又〈周太王〉居〈岐山〉，〈文王〉遷〈豐〉，其支庶留〈岐〉者，爲〈岐氏〉。 皆有寵於〈瑋〉，勸〈瑋〉自昵於〈賈后〉； 昵，尼質翻。 后留〈瑋〉領太子少傅。〈盛〉素善於〈楊駿〉，〈衞瓘〉惡其反覆，將收之。〈盛〉乃與〈宏〉謀，因積弩將軍〈李肇〉 〈武帝〉〈泰始〉四年，罷振威﹑揚威護軍，置左﹑右積弩將軍。一說：〈晉〉〈太康〉中，置積射﹑積弩營，營二千五百人，並以將軍領之。   矯稱〈瑋〉命，譖〈亮〉﹑〈瓘〉於〈賈后〉，云將謀廢立。后素怨〈瓘〉， 以〈瓘〉撫牀事也，見八十卷〈武帝〉〈咸康〉四年。 且患二公執政，己不得專恣，夏，六月，后使帝作手詔賜〈瑋〉曰：“太宰﹑太保欲爲〈伊〉﹑〈霍〉之事，王宜宣詔，令〈淮南〉﹑〈長沙〉﹑〈成都王〉屯諸宮門，免〈亮〉及〈瓘〉官。”夜，使黃門齎以授〈瑋〉。〈瑋〉欲覆奏，黃門曰：“事恐漏泄，非密詔本意也。”〈瑋〉亦欲因此復私怨，遂勒本軍， 本軍，〈瑋〉所掌北軍也。 復矯詔召三十六軍， 〈晉〉〈洛城〉內外三十六軍。 吿以“二公潛圖不軌，吾今受詔都督中外諸軍，諸在直衞者，皆嚴加警備；其在外營，便相帥徑詣行府，助順討逆。” 帥，讀曰率。 又矯詔“〈亮〉﹑〈瓘〉官屬，一無所問，皆罷遣之；若不奉詔，便軍法從事。”遣〈公孫宏〉﹑〈李肇〉以兵圍〈亮〉府，侍中〈淸河王〉〈遐〉收〈瓘〉。	1
〈武寧〉節度使〈贇〉已至〈宋州〉，〈王峻〉﹑〈王殷〉聞〈澶州〉軍變，遣侍衞馬軍都指揮使〈郭崇威〉將七百騎往拒之，又遣前〈申州〉刺史〈馬鐸〉將兵詣〈許州〉巡檢。〈崇威〉忽至〈宋州〉，陳于府門外，〈贇〉大驚，闔門登樓詰之。 詣〈許州〉巡檢，備〈劉信〉也。〈汴京〉至〈宋州〉二百八十五里耳，〈贇〉不意其至，故驚而詰之。詰，去吉翻。 對曰：“〈澶州〉軍變，〈郭公〉慮陛下未察，故遣〈崇威〉來宿衞，無他也。”〈贇〉召〈崇威〉，〈崇威〉不敢進。〈馮道〉出與〈崇威〉語， 先是使〈馮道〉迎〈贇〉，故〈道〉在〈贇〉所。 〈崇威〉乃登樓，〈贇〉執〈崇威〉手而泣。〈崇威〉以〈郭威〉意安諭之。	1
上有天堂，下有员庄。	0
渐老只谋欢，虽贫不要官。唯求造化力，试为驻春看。	0
〈齊〉〈洛州〉刺史〈獨孤永業〉，有甲士三萬，聞〈晉州〉陷，請出兵擊〈周〉，奏寢不報；〈永業〉憤慨。又聞〈幷州〉陷，乃遣子〈須達〉請降於〈周〉， 降，戶江翻；下同。 〈周〉以〈永業〉爲上柱國，封〈應公〉。 此去年事也。因〈齊〉亡，敍之於此。〈應國公〉，用古〈邗〉﹑〈晉〉﹑〈應〉﹑〈韓〉之〈應〉以封之。	1
初，倉曹參軍〈金城〉〈邊榮〉，爲府錄事所辱，〈攸之〉爲〈榮〉鞭殺錄事。 爲，于僞翻。 及〈敬兒〉將至，〈榮〉爲留府司馬，或說之使詣〈敬兒〉降， 說，輸芮翻。 〈榮〉曰：“受〈沈公〉厚恩，共如此大事，一朝緩急，便易本心，吾不能也。”城潰，軍士執以見〈敬兒〉，〈敬兒〉曰：“〈邊公〉何不早來！”〈榮〉曰：“〈沈公〉見留守城，不忍委去；本不祈生， 祈，求也，告也。 何須見問！”〈敬兒〉曰：“死何難得！”命斬之。〈榮〉歡笑而去。〈榮〉客〈太山〉〈程邕之〉抱〈榮〉曰：“與〈邊公〉周遊，不忍見〈邊公〉死，乞先見殺。”兵人不得行戮，以白〈敬兒〉，〈敬兒〉曰：“求死甚易，何爲不許！”先殺〈邕之〉，然後及〈榮〉，軍人莫不垂泣。 易，以豉翻。士爲知己死，〈邊榮〉﹑〈程邕之〉俱有焉。 〈孫同〉﹑〈宗儼之〉等皆伏誅。 〈宗儼之〉與〈臧寅〉勸〈攸之〉舉兵，〈孫同〉爲軍鋒。	1
苍茫明月上，夜久光如积。野幕冷胡霜，关楼宿边客。陇头秋露暗，碛外寒沙白。唯有故乡人，沾裳此闻笛。	0
王崇武標點容肇祖聶崇岐覆校	1
〈李德裕〉請置備邊庫，令戶部歲入錢帛十二萬緡匹，度支鹽鐵歲入錢帛十二萬緡匹，明年減其三之一，凡諸道所進助軍財貨皆入焉，以度支郞中判之。	1
五月，辛亥，以〈范陽王〉〈德〉爲都督〈冀〉·〈兗〉·〈靑〉·〈徐〉·〈荆〉。〈豫〉六州諸軍事﹑車騎大將軍﹑〈冀州〉牧，鎭〈鄴〉；〈遼西王〉〈農〉爲都督〈幷〉·〈雍〉·〈益〉·〈梁〉·〈秦〉·〈涼〉六州諸軍事﹑〈幷州〉牧，鎭〈晉陽〉。 雍，於用翻。 又以〈安定王〉〈庫傉官偉〉爲太師， 傉，奴沃翻。 〈夫餘王〉〈蔚〉爲太傅。 〈餘蔚〉，〈夫餘王〉子也，〈燕王〉〈皝〉破〈夫餘〉得之，〈燕〉亡，入〈秦〉，〈秦〉亂，復歸〈燕〉，〈燕〉主〈垂〉封爲〈扶餘王〉。 甲寅，以〈趙王〉〈麟〉領尙書左僕射，〈高陽王〉〈隆〉領右僕射，〈長樂公〉〈盛〉爲司隸校尉，〈宜都王〉〈鳳〉爲〈冀州〉刺史。	1
陟降左右，诚达幽圜。作解之功，乐惟有年。云軿戾止，洒雾飘烟。惟馨展礼，爰列豆笾。	0
〈克用〉晝夜乘城，不得寢食。召諸將議保〈雲州〉，〈李嗣昭〉﹑〈李嗣源〉﹑〈周德威〉曰：“兒輩在此，必能固守。 《考異》曰：《唐太祖紀年錄》：“〈嗣昭〉與今上日夜入賊營，斬將搴旗，賊多驚擾。”《梁太祖實錄》：“三月，癸丑，虜衆悉出，〈友寧〉以飛騎犯其左右翼，虜大敗北，掩殺不知其數，擒〈克用〉男〈廷鸞〉及將校健卒數千人。”《實錄》：“〈朱友寧〉圍〈太原〉營西北隅，攻其西門，城內大恐。〈克用〉欲奔〈雲中〉，弟〈克寧〉止之。又遣〈李嗣昭〉與〈克用〉子〈存勗〉日夜擾賊營，〈友寧〉乃燒營而遁。”按《紀》   《年錄》所謂今上者，乃〈明宗〉，非〈莊宗〉也。《實錄》誤。 王勿爲此謀，動搖人心！”〈李存信〉曰：“〈關東〉﹑〈河北〉皆受制於〈朱溫〉，我兵寡地蹙，守此孤城，彼築壘穿塹環之， 環，音宦。 以積久制我，我飛走無路，坐待困斃耳。今事勢已急，不若且入北虜，徐圖進取。”〈嗣昭〉力爭之，〈克用〉不能決。〈劉夫人〉言於〈克用〉曰：“〈存信〉，〈北川〉牧羊兒耳， 〈代〉北之地謂之〈北川〉，以〈陘嶺〉之北皆平川也。 安知遠慮！王常笑〈王行瑜〉輕去其城，死於人手， 〈王行瑜〉死見二百六十卷〈乾寧〉二年。 今日反效之邪！且王昔居〈達靼〉，幾不自免，賴朝廷多事，乃得復歸。 事見二百五十三卷〈僖宗〉〈廣明〉元年。幾，居依翻。 今一足出城，則禍變不測，塞外可得至邪！”〈克用〉乃止。居數日，潰兵復集，軍府浸安。〈克用〉弟〈克寧〉爲〈忻州〉刺史，聞〈汴〉寇至，中塗復還〈晉陽〉， 〈晉陽〉北至〈忻州〉一百七十餘里。復，扶又翻。 曰：“此城吾死所也，去將何之！”衆心乃定。	1
向坟道径没荒榛，满室诗书积闇尘。长夜肯教黄壤晓，悲风不许白杨春。箪瓢颜子生仍促，布被黔娄死更贫。未会悠悠上天意，惜将富寿与何人。	0
〈楊光遠〉入朝，帝欲徙之他鎭，謂〈光遠〉曰：“圍〈魏〉之役，卿左右皆有功，尙未之賞， 圍〈魏〉，見上卷二年﹑三年。 今當各除一州以榮之。”因以其將校數人爲刺史。 所以分〈楊光遠〉之黨而弱其勢。 甲申，徙〈光遠〉爲〈平盧〉節度使，進爵〈東平王〉。 〈開運〉之初，〈楊光遠〉遂以〈平盧〉叛。	1
26自〈唐〉末以來，所在學校廢絕，〈蜀〉〈毋昭裔〉出私財百萬營學館， 校，戶敎翻。〈毋〉，音無，姓也。〈齊宣王〉封母弟於〈毋鄕〉，其後因以爲氏。 且請刻板印《九經》；〈蜀〉主從之。由是〈蜀〉中文學復盛。 自〈漢〉〈司馬相如〉﹑〈揚雄〉以來，〈蜀〉中號爲多士，而斯文之盛衰則繫乎上之人。	1
半秋初入中旬夜，已向阶前守月明。从未圆时看却好，一分分见傍轮生。	0
皓腕卷红袖，锦韝臂苍鹗。故人断弦心，稚齿从禽乐。当年惜贵游，遗形寄丹雘。骨象或依稀，铅华已寥落。似对古人民，无复昔城郭。子亦观病身，色空俱寂寞。	0
字人心苦达神明，何止重门夜不扃。莫道耕田全种秫，兼闻退食亦逢星。映林顾兔停琴望，隔水寒猿驻笔听。却恐南山尽无石，南山有石合为铭。	0
（南）〔東〕越人相攻　從《漢書》《汲黯傳》改。	1
十一年（丙申﹑八一六）	1
7夏，五月，己未朔，日有食之。	1
曈昽赫日东方来，禁城烟煖蒸青苔。金楼美人花屏开，晨妆未罢车声催。幽兰报暖紫芽折，夭花愁艳蝶飞回。五陵年少惜花落，酒浓歌极翻如哀。四时轮环终又始，百年不见南山摧。游人陌上骑生尘，颜子门前吹死灰。	0
正论禅寂忽狂歌，莫是尘心颠倒多。白足行花曾不染，黄囊贮酒欲如何。	0
〈關〉東諸將議：以朝廷幼沖，迫於〈董卓〉，遠隔關塞， 關塞，謂〈函谷關〉﹑〈桃林塞〉也。 不知存否，〈幽州〉牧〈劉虞〉，宗室賢儁，欲共立爲主。〈曹操〉曰：“吾等所以舉兵而遠近莫不響應者，以義動故也。今幼主微弱，制於姦臣，非有〈昌邑〉亡國之釁， 〈昌邑〉，謂〈昌邑王〉〈賀〉也。 而一旦改易，天下其孰安之！諸君北面，我自西向。” 〈幽州〉在北，〈長安〉在西，故〈操〉云然。 〈韓馥〉﹑〈袁紹〉以書與〈袁術〉曰：“帝非〈孝靈〉子，欲依〈絳〉﹑〈灌〉誅廢少主﹑迎立〈代王〉故事， 少，詩照翻。 奉大司馬〈虞〉爲帝。”〈術〉陰有不臣之心，不利國家有長君， 長，知兩翻。 乃外託公義以拒之。〈紹〉復與〈術〉書曰：“今西名有幼君，無血脈之屬， 謂   帝非〈靈帝〉子也。復，扶又翻；下同。 公卿以下皆媚事〈卓〉，安可復信！ 復，扶又翻；下同。 但當使兵往屯關要，皆自蹙死；東立聖君，太平可冀，如何有疑！又室家見戮，不念〈子胥〉， 謂〈子胥〉能報父兄之讎也。 可復北面乎？” 以殺〈袁隗〉等爲出於帝。 〈術〉答曰：“聖主聰叡，有〈周成〉之質，賊〈卓〉因危亂之際，威服百寮，此乃〈漢家〉小厄之會，乃云今上‘無血脈之屬’，豈不誣乎！又曰‘室家見戮，可復北面’，此〈卓〉所爲，豈國家哉！慺慺赤心， 慺，力侯翻。 志在滅〈卓〉，不識其他！”〈馥〉﹑〈紹〉竟遣故〈樂浪〉太守〈張岐〉等齎議上〈虞〉尊號。 樂浪，音洛琅。上，時掌翻。 〈虞〉見〈岐〉等，厲色叱之曰：“今天下崩亂，主上蒙塵，吾被重恩， 被，皮義翻。 未能淸雪國恥；諸君各據州郡，宜共勠力盡心王室，而反造逆謀以相垢汙邪！” 汙，烏故翻。 固拒之。〈馥〉等又請〈虞〉領尙書事，承制封拜，復不聽，欲奔〈匈奴〉以自絕；〈紹〉等乃止。	1
59十二月，甲申，〈閬州〉防禦使〈李繼雍〉﹑〈蓬州〉刺史〈費存〉﹑ 費，父沸翻。 〈渠州〉刺史〈陳璠〉各帥所部兵奔〈王建〉。 三人皆〈鳳翔〉將。帥，讀曰率。	1
孤枕闻莺起，幽怀独悄然。地融春力润，花泛晓光鲜。	0
宦游三楚外，家在五陵原。凉夜多归梦，秋风满故园。北书无远信，西候独伤魂。空念青门别，殷勤岐路言。	0
初程风信好，回望失津楼。日带潮声晚，烟含楚色秋。戍旗当远客，岛树转惊鸥。此去非名利，孤帆任白头。	0
9遣殿中少監〈崔漢衡〉使于〈吐蕃〉。 少，始照翻。使，疏吏翻。吐，從暾入聲。	1
〈秦〉輔國將軍〈王猛〉﹑〈隴西〉太守〈姜衡〉﹑〈南安〉太守〈南安〉〈邵羌〉﹑揚武將軍〈姚萇〉等帥衆萬七千討   〈斂岐〉。三月，〈張天錫〉遣前將軍〈楊遹〉向〈金城〉，征東將軍〈常據〉向〈左南〉， 〈張軌〉置〈左南縣〉，屬〈晉興郡〉。〈闞駰〉《十三州志》曰：〈石城〉西一百四十里，有〈左南城〉，〈河水〉逕其南，曰〈左南津〉。遹，音聿。 游擊將軍〈張統〉向〈白土〉， 《晉志》，〈白土縣〉屬〈金城郡〉。《十三州志》：〈左南津〉西六十里有〈白土城〉，城在〈大河〉之北，爲緣〈河〉濟渡之地。 〈天錫〉自將三萬人屯〈倉松〉， 〈倉松縣〉，自〈漢〉以來屬〈武威郡〉，〈後涼〉〈呂光〉改曰〈昌松縣〉。將，卽亮翻。 以討〈李儼〉。〈斂岐〉部落先屬〈姚弋仲〉，聞〈姚萇〉至，皆降；〈王猛〉遂克〈略陽〉，〈斂岐〉奔〈白馬〉。 〈白馬〉，卽〈武都〉〈白馬氐〉之地。 〈秦王〉〈堅〉以〈萇〉爲〈隴東〉太守。	1
〈仁厚〉念諸棄寨走者，明旦所當誅殺甚多，乃密召孔目官〈張韶〉，諭之曰：“爾速遣步探子將數十人分道追走者， 步探子，遣之間步以刺探敵人，因名之。探，他紺翻。 自以爾意諭之曰：‘僕射幸不出寨，皆不知， 〈仁厚〉以平〈阡能〉等之功，進檢校僕射。 汝曹速歸，來旦牙參， 【〈章〉：十二行本“參”下有“如常”二字；乙十一行本同；〈孔〉本同；〈張〉校同；〈退齋〉校同。】 勿憂也。’” 凡行營諸將，每旦赴大將營牙參。 〈韶〉素名長者， 長，知兩翻。 衆信之，至四鼓，皆還寨；惟〈楊茂言〉走至〈張把〉，乃追及之。 《九域志》：〈梓州〉〈郪縣〉有〈張杷〉   〈鎭〉。“把”，當作“杷”。 〈仁厚〉聞諸寨漏鼓如故，喜曰：“悉歸矣！”詰旦，諸將牙集， 詰，去吉翻。 以爲〈仁厚〉誠不知也。坐良久，〈仁厚〉謂〈茂言〉曰：“昨夜聞副使身先士卒，走至〈張把〉，有諸？” 先，悉薦翻。 對曰：〈仁厚〉曰：“〈仁厚〉與副使俱受命天子，將兵討賊，若〈仁厚〉先走，副使當叱下馬，行軍法，代總軍事，然後奏聞。今副使旣先走，又爲欺罔，理當何如？”〈茂言〉拱手曰：“當死。”〈仁厚〉曰：“然！”命左右扶下，斬之，諸將股栗。〈仁厚〉乃召昨夜所俘虜數十人，釋縛縱歸。 縱俘，使歸言其事。 〈君雄〉等聞之懼，曰：“彼軍法嚴整如是，自今兵不可復出矣！” 《左傳》：〈晉〉人伐〈鄭〉，蒐焉而還，〈中行桓子〉之謀也。曰：“示之以整，使謀而來。”〈鄭〉於是懼。其後卒請成於〈晉〉。用兵嚴整，敵人懼之，蓋自古然矣。復，扶又翻。	1
写得长松意，千寻数尺中。翠阴疑背日，寒色欲生风。真树孤标在，高人立操同。一枝遥可折，吾欲问生公。	0
7甲辰，〈李光顏〉又奏破〈淮西〉兵於〈南頓〉。 〈南頓〉，〈漢〉縣，屬〈汝南郡〉，〈唐〉屬〈陳州〉。	1
商丘成將二萬人　二，《漢書》《匈奴傳》作“三”。	1
40甲午，帝歸〈馮延魯〉及左監門衞上將軍〈許文稹〉﹑右千牛衞上將軍〈邊鎬〉﹑衞尉卿〈周廷構〉于〈唐〉。 〈馮延魯〉被擒見二百九十二卷三年。〈許文稹〉﹑〈邊鎬〉被擒見上卷上年。〈周廷構〉降亦見是年。 〈唐〉主以〈文稹〉等皆敗軍之俘，棄不復用。 復，扶又翻。	1
〈俊臣〉以吿〈綦連耀〉功，賞奴婢十人。〈俊臣〉閱司農婢，無可者， 《唐六典》，司農丞掌凡官戶奴婢，男女成人，先以本色嫓偶；若給賜，許其妻子相隨；若犯籍沒，以其所能各配諸司，婦人巧者入掖庭。 以〈西突厥〉可汗〈斛〉   〈瑟羅〉家有細婢，善歌舞，欲得以爲賞口，乃使人誣吿〈斛瑟羅〉反。諸酋長詣闕割耳剺面訟冤者數十人。 酋，慈由翻。長，知兩翻。剺，里之翻。 會〈俊臣〉誅，乃得免。	1
〈史炤〉《釋文》曰：〈汶水〉出〈兗州〉〈萊蕪縣〉。余按〈汶水〉發源於〈萊蕪縣〉〈原山〉，西南流過〈鄆州〉〈中都縣〉東北。〈中都〉今爲〈汶上縣〉，距〈鄆州〉九十餘里。〈王彥章〉引兵踰〈汶水〉，其地在〈中都〉東北，不在〈萊蕪〉。	1
闻君西省重徘徊，秘阁书房次第开。壁记欲题三漏合，吏人惊问十年来。经排蠹简怜初校，芸长陈根识旧栽。司马见诗心最苦，满身蚊蚋哭烟埃。	0
11秋，八月，國子監成；丁亥，釋奠。 《記》《文王世子》：凡始立學者，必釋奠于先聖先師。考之〈鄭〉《註》，凡學，四時皆有釋奠。釋奠者，設薦饌酌奠而已，無迎尸以下之事。《記》又曰：始立學者，旣釁器，用幣，然後釋菜，不舞，不授器。《註》云：釋菜，禮輕也。釋奠則舞，舞則授器。司馬之屬，司兵﹑司戈﹑司盾。祭祀，授舞者兵也。《周禮》大胥：春入學，釋菜，合舞。《註》云：合舞，等其進退。〈鄭司農〉云：舍菜，謂舞者皆持芬香之菜。〈秦〉﹑〈漢〉釋奠無文。〈魏〉則以太常行事，〈晉〉﹑〈宋〉以學官主祭。〈南齊武帝〉時，有司奏釋奠先聖先師，禮文又有釋菜，未詳今當行何禮，用何樂？時從〈喩希〉議，用〈元嘉〉故事，設軒懸之樂，六佾之舞，牲牢器用悉依上公。〈梁〉及〈北齊〉，車駕視學，皆親釋奠。〈唐〉春﹑秋釋奠，三獻皆以學官。〈太宗〉〈貞觀〉十四年，親釋奠于國學。〈玄宗〉〈開元〉十一年，詔春﹑秋釋奠，用牲牢。 〈魚朝恩〉執《易》升高座，講“鼎覆餗”以譏宰相。 《易》曰：鼎折足，覆公餗。言三公鼎足承君，苟非其人，則折足而覆亂美實。餗，音桑谷翻，鼎實也。 〈王縉〉怒，〈元載〉怡然。 《考異》曰：是時〈縉〉留守〈東都〉而得預此會者。按《實錄》，明年二月，〈郭子儀〉入朝，詔〈元載〉﹑〈王縉〉等宴於其第。然則雖守〈東都〉，有時朝〈京師〉也。 〈朝恩〉謂人曰：“怒者常情，笑者不可測也。”	1
独夜相思但自劳，阮生吟罢梦云涛。此时小定未禅寂，古塔月中松磬高。	0
一世荣枯无异同，百年哀乐又归空。夜阑鸟鹊相争处，林下真僧在定中。	0
经雨篱落坏，入秋田地荒。竹垂哀折节，莲败惜空房。小片慈菇白，低丛柚子黄。眼前撩乱辈，无不是同乡。	0
張政烺標點容肇祖聶崇岐覆校	1
以死生各異　異，〈龍谿〉本作“里”。	1
洛下交亲满，归闲意有馀。翻嫌旧坐宅，却驾所悬车。腹饱山僧供，头轻侍婢梳。上官唯揖让，半禄代耕锄。雨散三秋别，风传一字书。胜游如可继，还欲并园庐。	0
右〈荀悦〉《前漢紀》三十卷，〈袁宏〉《後漢紀》三十卷，〈祥符〉中刊版於〈錢塘〉，版廢幾百年，今始合二書，用諸家博本，校其異同，撥其譌誤，稍條然可讀，遂再刻之。夫兩〈漢〉之事最備者，繇〈司馬遷〉﹑〈班固〉﹑〈范曄〉與夫〈荀悦〉﹑〈袁宏〉之書俱存故也。其事咸萃於編年，故曰紀；其事分於傳﹑表﹑紀﹑志，故曰書。讀〈荀〉﹑〈袁〉之紀，如未嘗有〈班〉﹑〈范〉之書；讀〈班〉﹑〈范〉之書，亦如未嘗有〈荀〉﹑〈袁〉之紀也。各以所序自達於後世。  〈荀悦〉之作後於〈班固〉，而〈袁宏〉之作先於〈范曄〉。或先或後，或略或詳，其體製凡例，則猶黑白之不相亂，〈河〉﹑〈漢〉之不相涉也。〈荀〉﹑〈袁〉二《紀》於朝廷紀綱，禮樂刑政，治亂成敗，忠邪是非之際，指陳論著，每致意焉。故其詞縱横放肆，反復辯達，明白條暢，既啓告當代，而垂訓無窮，其爲書卓矣。然比〈班〉﹑〈范〉二史，缺裂不傳，僅存篇目，蓋因緣世故，自有次第，而顯晦若有時也。編修〈王公〉敦閲古訓，博極羣書。其出使〈浙〉東也，既刻〈劉氏〉《外紀》以足《資治通鑑》，又重刻《舊唐書》，至刻此《兩漢紀》，其艱其勤，尤爲盡力。諸書咸備，然後 （綢） 〔紬〕繹上下數千載間，  侵尋相接矣。其發揮 （欲） 〔興〕廢，  用心高遠，以加惠學者，非異時刻一書一集之比。僕嘗謂：“校讎是正文字，固儒者先務，然執一而意改者，所   當慎也。蓋一字之疑，後或得善本正之。若率以意改，即疑成實，傳世行後，此字繇我而廢，故學者貴於弛張變通也。”公聞僕語，欣然有取，輒敢載之篇末。因論公覃思，此二《紀》謂與《漢書》不同，使並傳于後，未易以彼廢此，而一字不可相雜之本意，其不苟如此。抑以見瓌奇偉麗之觀，必待人而後彰也。	1
廣順二年（壬子﹑九五二）	1
庭树忽已暗，故人那不来。祗因厌烦暑，永日坐霜台。	0
纷进舞兮堂前，目眷眷兮琼筵。来不言兮意不传，作暮雨兮愁空山。悲急管兮思繁弦，神之驾兮俨欲旋。倏云收兮雨歇，山青青兮水潺湲。	0
象魏才颁历，龙镳已御天。犹看后元历，新署永贞年。半岁光阴在，三朝礼数迁。无因书简册，空得咏诗篇。	0
天乐下天中，云輧俨在空。铅黄艳河汉，笑语合笙镛。已见长随凤，仍闻不避熊。君王亲试舞，阊阖静无风。	0
25冬，十月，〈漢〉主〈聰〉封其子〈恆〉爲〈代王〉， 恆，戶登翻。 〈逞〉爲〈吳王〉，〈朗〉爲〈潁川王〉，〈皋〉爲〈零陵王〉，〈旭〉爲〈丹陽王〉，〈京〉爲〈蜀王〉，〈坦〉爲〈九江王〉，〈晃〉爲〈臨川王〉；以〈王育〉爲太保，〈王彰〉爲太尉，〈任顗〉爲司徒， 顗，魚豈翻。 〈馬景〉爲司空，〈朱紀〉爲尙書令，〈范隆〉爲左僕射，〈呼延晏〉爲右僕射。	1
何处游女，蜀国多云雨。云解有情花解语，窣地绣罗金缕。妆成不整金钿，含羞待月鞦韆。住在绿槐阴里，门临春水桥边。	0
为有阎浮珍重因，远离西国赴咸秦。自从无力休行道，且作头陀不系身。	0
18辛未，〈魏〉以〈彭城王〉〈勰〉爲太師， 勰，音協。 〈勰〉固辭。〈魏〉主賜詔敦諭，又爲家人書，祈請懇至； 爲家人書，用家人叔姪之禮也。 〈勰〉不得已，受命。	1
一春春事好，病酒起常迟。流水绿萦砌，落花红堕枝。楼高喧乳燕，树密斗雏鹂。不学山公醉，将何自解颐。	0
同心相遇思同欢，擎出酒胡当玉盘。盘中臲卼不自定，四座清宾注意看。可亦不在心，否亦不在面，徇客随时自圆转。酒胡五藏属他人，十分亦是无情劝。尔不耕，亦不饥。尔不蚕，亦有衣。有眼不能分黼黻，有口不能明是非。鼻何尖，眼何碧，仪形本非天地力。雕镌匠意苦多端，翠帽朱衫巧妆饰。长安斗酒十千酤，刘伶平生为酒徒。刘伶虚向酒中死，不得酒池中拍浮。酒胡一滴不入眼，空令酒胡名酒胡。	0
奔走朝行内，栖迟林墅间。多因病后退，少及健时还。斑白霜侵鬓，苍黄日下山。闲忙俱过日，忙挍不如闲。	0
〈南郡王〉中兵參軍〈張彪〉等 〈南郡王〉〈大連〉之鎭〈會𥡴〉也，以〈張彪〉爲中兵參軍。 起兵於〈若邪山〉， 〈若邪山〉，在今〈越州〉東南四十里。 攻破〈浙〉東諸縣，有衆數萬。〈吳郡〉人〈陸令公〉等說太守〈南海王〉〈大臨〉往依之， 說，式芮翻。 〈大臨〉曰：“〈彪〉若成功，不資我力；如其橈敗， 橈，奴敎翻。〈杜預〉曰：橈，曲也。勢屈爲橈。 以我自解， 言將歸罪於〈大臨〉以自解於〈侯景〉。 不可往也。”	1
久爱吴兴客，来依道德藩。旋师闻杕杜，归路忆轘辕。旧佩苍玉在，新歌白芷繁。今朝天地静，北望重飞翻。	0
西汜驰晖过，东园别路长。岁华唯陇柏，春事罢公桑。龟兆开泉户，禽巢闭画梁。更闻哀礼过，明诏制心丧。	0
孝武皇帝紀五卷第十四	1
欢异且交亲，酒生开瓮春。不须愁犯卯，且乞醉过申。折草为筹箸，铺花作锦裀。娇莺解言语，留客也殷勤。	0
晨鸡两遍报更阑，刁斗无声晓漏乾。暖日映山调正气，东风入树舞残寒。轩车欲识人间感，献岁须来帝里看。才酌屠苏定年齿，坐中惟笑鬓毛斑。	0
23五月，〈魏〉加丞相〈泰〉柱國。 卽柱國大將軍之官。	1
风烟百变无定态，缅想画人虚损心。卷箔槛前沙鸟散，垂钩床下锦鳞沈。白云野寺凌晨磬，红树孤村遥夜砧。此地四时抛不得，非唯盛暑事开襟。	0
間一日， 按《經典釋文》：間，音間廁之間。 上開〈延英殿〉獨召〈泌〉， 〈宋白〉曰：〈唐〉制：內中有公事商量，卽降宣頭付閤門開〈延英〉，閤門翻宣申中書，幷牓正衙門。如中書有公事敷奏，卽宰臣入牓子，奏請開〈延英〉，只是宰臣赴對。 流涕闌干， 泣涕縱橫爲闌干。一曰：闌干，淚不斷貌。 撫其背曰：“非卿切言，朕今日悔無及矣！皆如卿言，太子仁孝，實無他也。自今軍國及朕家事，皆當謀於卿矣。”〈泌〉拜賀，因曰：“陛下聖明，察太子無罪，臣報國畢矣。臣前日驚悸亡魂， 悸，其季翻，心動也。 不可復用， 復，扶又翻。 願乞骸骨。”上曰：“朕父子賴卿得全，方屬子孫， 屬，之欲翻。 使卿代代富貴以報德，何爲出此言乎！”甲午，詔〈李萬〉不知避宗，宜杖死。 《左傳》：〈齊〉〈盧蒲癸〉臣於〈慶舍〉，有寵，妻之以女。〈慶舍〉之士謂〈盧蒲癸〉曰：   “男女辨姓，子不避宗，何也？”〈癸〉曰：“宗不余避，余獨安避之！” 〈李昇〉等及公主五子，皆流〈嶺南〉及遠州。	1
10九月，己卯，〈虢州〉人〈楊初成〉詐稱郞將， 將，卽亮翻；下同。 矯制於都市募人迎〈廬陵王〉於〈房州〉；事覺，伏誅。	1
忽忽岁云暮，相望限风烟。长歌欲对酒，危坐遂停弦。停弦变霜露，对酒怀朋故。朝看桂蟾晚，夜闻鸿雁度。鸿度何时还？桂晚不同攀。浮云映丹壑，明月满青山。青山云路深，丹壑月华临。耿耿离忧积，空令星鬓侵。	0
白雪高吟际，青霄远望中。谁言路遐旷，宫徵暗相通。	0
江草知寒柳半衰，行吟怨别独迟迟。何人讲席投如意，唯有东林远法师。	0
告其兄齊王（嬰）〔襄〕　從《漢書》《高五王傳》改。下改同。	1
4夏，五月，癸未，徙〈安西〉都護府於〈龜茲〉，以舊〈安西〉復爲〈西州〉都督府，鎭〈高昌〉故地。 〈貞觀〉十四年平〈高昌〉，置〈安西〉都護府於〈交河城〉，今徙於〈龜茲〉。	1
十二月，壬寅朔，〈爾朱兆〉攻〈丹谷〉，都督〈崔伯鳳〉戰死，都督〈史仵龍〉開壁請降， 仵，宜古翻。降，戶江翻。 〈源子恭〉退走。〈兆〉輕兵倍道兼行，從〈河橋〉西涉渡。 《考異》曰：《伽藍記》云，從〈雷波〉涉渡。今從《魏書》《兆傳》。 先是，〈敬宗〉以〈大河〉深廣，謂〈兆〉未能猝濟， 先，昔薦翻。 是日，水不沒馬腹。甲辰，暴風，黃塵漲天，〈兆〉騎叩宮門，宿衞乃覺，彎弓欲射， 騎，奇計翻；下同。射，而亦翻。 矢不得發，一時散走。〈華山王〉〈鷙〉，〈斤〉之玄孫也， 〈斤〉亂〈代〉事見一百四卷〈晉孝武〉〈太元〉元年。〈魏〉以此始，亦以此終，天邪，人邪？ 素附〈爾朱氏〉。帝始聞〈兆〉南下，欲自帥諸軍討之，〈鷙〉說帝曰：“〈黃河〉萬仞，〈兆〉安得渡！”帝遂自安。及〈兆〉入宮，〈鷙〉復約止衞兵不使鬭。 帥，音率。說，式芮翻。復，扶又翻。 帝步出〈雲龍門〉外，遇〈城陽王〉〈徽〉乘馬走，帝屢呼之，不顧而去。 〈徽〉預國大謀，敗不卽死，去將安之！ 〈兆〉騎執帝，鎖於〈永寧寺〉樓上，帝寒甚，就〈兆〉求頭巾， 頭巾，所謂袹頭也。 不與。〈兆〉營於尙書省，用天子金鼓，設刻漏於庭；撲殺皇子， 皇子，〈爾朱后〉所生也。撲，弼角翻。 汙辱嬪御妃主， 汙，烏故翻。嬪，毘賓翻。 縱兵大掠，殺司空〈臨淮王〉〈彧〉﹑   尙書左僕射〈范陽王〉〈誨〉﹑靑州刺史〈李延寔〉等。	1
〈燕王〉〈守光〉將稱帝，將佐多竊議以爲不可，〈守光〉乃置斧質於庭 質，椹也。 曰：“敢諫者斬！”〈孫鶴〉曰：“〈滄州〉之破，〈鶴〉分當死，蒙王生全， 事見上卷〈開平〉四年。分，扶問翻。〈劉守光〉囚父殺兄，〈幽〉﹑〈滄〉之人義不與共戴天可也。〈孫鶴〉受〈劉守文〉委任，不能以死殉之，乃銜〈守光〉生全之恩，忠諫而死，是可以死而不能死，可以無死   而死也。 以至今日，今日 【〈章〉：十二行本不重“今日”二字；乙十一行本同；〈孔〉本同；〈張〉校同。】 敢愛死而忘恩乎！竊以爲今日之帝未可也。”〈守光〉怒，伏諸質上，令軍士冎而噉之。 咼，古瓦翻。噉，徒濫翻。 〈鶴〉呼曰：“不出百日，大兵當至！” 【〈章〉：十二行本作“百日之外必有急兵”八字；乙十一行本同；〈張〉校同，云無註本與〈吳〉本同。】 〈守光〉命以土窒其口，寸斬之。 呼，火故翻。	1
五兵勿用，万国咸安。告功圆盖，受命云坛。乐鸣凤律，礼备鸡竿。神光欲降，众目遐观。	0
一年一年老去，明日后日花开。未报长安平定，万国岂得衔杯。	0
十一月，癸卯，〈溫〉自〈廣陵〉將還〈姑孰〉，屯于〈白石〉。 此〈白石〉蓋在〈牛渚〉西南〈桓玄〉破〈譙王〉〈尙之〉處，非〈陶侃〉令〈庾亮〉所守〈白石壘〉也。 丁未，詣〈建康〉，諷〈褚太后〉，請廢帝立丞相〈會𥡴王〉〈昱〉，幷作令草呈之。 先草定太后令而呈之於太后。會，工外翻。 太后方在佛屋燒香， 建屋於宮中以奉佛，故謂之佛屋。 內侍啓云：“外有急奏。”太后出，倚戶視奏數行， 行，戶剛翻；下數十行同。 乃曰：“我本自疑此！”至半，便止，索筆益之曰： 索，山客翻。 “未亡人不幸罹此百憂，感念存沒，心焉如割！” 〈杜預〉曰：婦人旣寡，自稱未亡人。	1
四极虽云共二仪，晦明前后即难知。西方尚在星辰下，东域已过寅卯时。大海浪中分国界，扶桑树底是天涯。满帆若有归风便，到岸犹须隔岁期。	0
一言感激士，三世义忠臣。破瓮嫌妨路，烧庄耻属人。迥分辽海气，闲蹋洛阳尘。傥使权由我，还君白马津。	0
莫事长征去，辛勤难具论。何曾画麟阁，祗是老辕门。虮虱衣中物，刀枪面上痕。不如来饮酒，合眼醉昏昏。	0
十五年前事，恓惶无限情。病僮更借出，羸马共驰声。射叶杨才破，闻弓雁已惊。小年辛苦学，求得苦辛行。	0
绰约小天仙，生来十六年。姑山半峰雪，瑶水一枝莲。晚院花留立，春窗月伴眠。回眸虽欲语，阿母在傍边。	0
新年三五东林夕，星汉迢迢钟梵迟。花县当君行乐夜，松房是我坐禅时。忽看月满还相忆，始叹春来自不知。不觉定中微念起，明朝更问雁门师。	0
红笺白纸两三束，半是君诗半是书。经年不展缘身病，今日开看生蠹鱼。	0
荀（或）〔彧〕言於操曰　從〈南監〉本﹑〈龍谿〉本﹑〈學海堂〉本改。	1
〈廣陽王〉〈深〉上言：“先朝都〈平城〉， 上，時掌翻。朝，直遙翻。 以北邊爲重，盛簡親賢，擁麾作鎭， 謂鎭將也。 配以高門子弟，以死防遏，非唯不廢仕宦，乃更獨得復除， 高門子弟，謂其先世與〈魏〉同起於〈代〉北者，所謂大姓九十九。復，方目翻。 當時人物，忻慕爲之。〈太和〉中，僕射〈李沖〉用事，〈涼州〉土人悉免廝役； 〈李寶〉自〈敦煌〉入朝于〈魏〉，至子〈沖〉親貴，厚其鄕人，故〈涼〉土之人悉免廝役。 帝鄕舊門，仍防邊戍，自非得罪當世，莫肯與之爲伍。本鎭驅使，但爲虞候﹑白直， 〈杜佑〉曰：白直無月給。 一生推遷，不過軍主；然其同族留〈京師〉者得上品通官，在鎭者卽爲淸途所隔，或多逃逸。乃峻邊兵之格，鎭人不聽浮遊在外，於是少年不得從師，長者不得遊宦， 少，詩照翻。長，知兩翻。 獨爲匪人，言之流涕！自定鼎〈伊〉﹑〈洛〉，邊任益輕，唯底滯凡才，乃出爲鎭將，轉相模習，專事聚斂。或諸方姦吏，犯罪配邊，爲之指蹤，政以賄立，邊人無不切齒。及〈阿那瓌〉背恩縱掠， 斂，力贍翻。背，蒲妹翻。 發奔命追之，十五萬衆度沙漠，不日而還。 事見上卷上年。還，從宣翻，又如字。 邊人見此援師，遂自意輕   中國。 師速而疾，邊人見其不能盡敵而反，意遂輕之。 尙書令臣〈崇〉求改鎭爲州，抑亦先覺，朝廷未許。而〈高闕〉戍主御下失和， 〈酈道元〉曰：〈趙武靈王〉旣襲〈胡〉服，自〈代〉並〈陰山〉下至〈高闕〉爲塞。山下有長城，長城之際，連山刺天。其山中斷，兩岸雙闕雲舉，望若闕焉，故有〈高闕〉之名。自闕北出荒中，闕口有城，跨山結局，謂之〈高闕戍〉。 〈拔陵〉殺之，遂相帥爲亂， 帥，讀曰率。 攻城掠地，所過夷滅，王師屢北，賊黨日盛。此段之舉，指望銷平；而〈崔暹〉隻輪不返，臣〈崇〉與臣逡巡復路， 復路者，還卽舊路也。 相與還次〈雲中〉，將士之情莫不解體。今日所慮，非止西北，將恐諸鎭尋亦如此，天下之事，何易可量！”書奏，不省。 爲〈魏〉主思〈崇〉﹑〈深〉之言張本。易，以豉翻。量，音良。省，悉景翻。	1
〈吐蕃〉〈論恐熱〉乘〈武宗〉之喪，誘〈党項〉及〈回鶻〉餘衆寇〈河西〉， 誘，音酉。 詔〈河東〉節度使〈王宰〉將〈代北〉諸軍擊之。 〈代北〉諸軍，謂〈陘嶺〉以北諸軍也。 〈宰〉以〈沙陀〉〈朱邪赤心〉爲前鋒，自〈麟州〉濟〈河〉，與〈恐熱〉戰於〈鹽州〉，破走之。	1
於是〈龍城〉自夏不雨至于秋七月，〈汗〉日詣〈燕〉諸廟及〈寶〉神座頓首禱請，委罪於〈蘭加難〉。 言弒〈寶〉者〈加難〉之罪。 〈堤〉及〈加難〉聞之怒，且懼誅，乙巳，相與率所部襲〈仇尼慕〉軍，敗之。 敗，補邁翻。 〈汗〉大懼，遣〈太子穆〉將兵討之。 將，卽亮翻。 〈穆〉謂〈汗〉曰：“〈慕容盛〉我之仇讎，必與〈奇〉相表裏，此乃腹心之疾，不可養也，宜先除之。”〈汗〉欲殺〈盛〉，先引見，察之。〈盛〉妃知之，密以吿〈盛〉，〈盛〉稱疾不出， 〈蘭妃〉之爲，異於〈雍姞〉。雖曰婦人內夫家而外父母家，若〈蘭妃〉者，處夫妻父子之變，得其一而失其一者也。 〈汗〉亦止不殺。	1
山东才副苍生愿，川上俄惊逝水波。履道凄凉新第宅，宣城零落旧笙歌。园荒唯有薪堪采，门冷兼无雀可罗。今日相逢偶同到，伤心不是故经过。	0
青娥懒唱无衣换，黄菊新开乞酒难。长有长亭惆怅事，隔河更得对凭栏。	0
甸外山川无越国，依稀只似剑门西。镜中叠浪摇星斗，城上繁花咽鼓鼙。断臂青猿啼玉笥，成行白鸟下耶溪。此中曾是同游处，迢递寻君梦不迷。	0
〈成德〉節度使〈郭崇〉攻〈契丹〉〈束城〉，拔之， 〈束城〉，〈漢〉〈勃海郡〉之〈束州〉縣也，〈隋〉改曰〈束城〉，〈唐〉屬〈瀛州〉。〈宋〉〈熙寧〉六年省〈束城〉爲鎭，屬〈河間〉。 以報其入寇也。	1
各为四方人，此地同事师。业成有先后，不得长相随。出林多道路，缘冈复绕陂。念君辛苦行，令我形体疲。黄叶堕车前，四散当此时。亭上夜萧索，山风水离离。	0
满目亭台嘉木繁，燕蝉吟语不为喧。昼潮势急吞诸岛，暑雨声回露半村。真为援毫方掩卷，常因按曲便开尊。若将明月为俦侣，应把清风遗子孙。绣羽惊弓离果上，红鳞见饵出蒲根。寻君未要先敲竹，且棹渔舟入大门。	0
〈文帝〉之喪，臣民皆從權制，三日除服。旣葬，帝亦除之；然猶素冠疏食， 食，祥吏翻。 哀毀如居喪者。秋，八月，帝將謁〈崇陽陵〉，羣臣奏言，秋暑未平，恐帝悲感摧傷。帝曰：“朕得奉瞻山陵，體氣自佳耳。”又詔曰：“〈漢文〉不使天下盡哀，亦帝王至謙之志。 〈漢文帝〉遺詔見十五卷後七年。〈眞德秀〉曰：〈文帝〉此詔，乃短喪之始也。然本文蓋爲吏民設耳，〈景帝〉嗣君也，可緣此而短其喪乎！ 當見山陵，何心無服！其議以衰絰從行。 衰，七回翻。 羣臣自依舊制。”尙書令〈裴秀〉奏曰：“陛下旣除而復服，義無所依；若君服而臣不服，亦未之敢安也。”詔曰：“患情不能跂及耳，衣服何在！ 言患哀慕之情不至耳，不在乎衣服也。跂，去智翻，舉踵也。 諸君勤勤之至，豈苟相違。”遂止。	1
容肇祖標點聶崇岐覆校	1
六年（丙寅﹑八四六）	1
〈宜豐侯〉〈循〉之降〈魏〉也，丞相〈泰〉許其南還，久而未遣，從容問〈劉璠〉曰： 從，千容翻。 “我於古誰比？”對曰：“〈璠〉常以公爲〈湯〉﹑〈武〉，今日所見，曾〈桓〉﹑〈文〉之不如！”〈泰〉曰：“我安敢比〈湯〉﹑〈武〉，庶幾望〈伊〉﹑〈周〉，何至不如〈桓〉﹑〈文〉！”對曰：“〈齊桓〉存三亡國， 《左傳》：宋司馬〈子魚〉曰：〈齊桓〉存三亡國以屬諸侯。〈杜預〉《註》曰：三亡國，〈魯〉﹑〈衞〉﹑〈邢〉。 〈晉文公〉不失信於伐〈原〉。”語未竟，〈泰〉撫掌曰：“我解爾意， 解，戶買翻。 欲激我耳。”乃謂〈循〉曰：“王欲之〈荆〉，爲之〈益〉？” 〈武陵王〉〈紀〉封〈循〉爲〈隨郡王〉，故以王稱之。 〈循〉請還〈江陵〉，〈泰〉厚禮遣之。 《考異》曰：《典略》云：“十月，乙未朔，〈太祖〉謂〈循〉”云云。按《太淸紀》，是月〈循〉至〈江陵〉，今從之。 〈循〉以文武千家自隨，〈湘東王〉疑之，遣使覘察，相望於道； 使，疏吏翻。覘，丑廉翻，又丑豔翻。 始至之夕，命劫竊其財，及旦，〈循〉啓輸馬仗，王乃安之，引入，對泣，以〈循〉爲侍中﹑驃騎將軍﹑開府儀同三司。	1
16上欲移〈靑〉﹑〈冀〉二州幷鎭〈歷城〉，議者多不同。〈靑〉﹑〈冀〉二州刺史〈垣護之〉曰：“〈靑州〉北有〈河〉﹑〈濟〉， 濟，子禮翻。 又多陂澤，非虜所向；每來寇掠，必由〈歷城〉。二州幷鎭，此經遠之略也。北又   近〈河〉，歸順者易。 近，其靳翻。易，以豉翻。 近息民患，遠申王威，安邊之上計也。”由是遂定。 〈靑州〉本治〈東陽〉，〈冀州〉治〈歷城〉，今幷爲一鎭。	1
29十一月，乙酉，〈奚〉﹑〈契丹〉二萬騎寇〈漁陽〉，〈幽州〉都督〈宋璟〉閉城不出，虜大掠而去。	1
幽鸟穿篱去，邻翁采药回。云从潭底出，花向佛前开。	0
晚岁俱为郡，新秋各异乡。燕鸿一声叫，郢树尽青苍。山霞侵衣润，江风捲簟凉。相思如汉水，日夜向浔阳。	0
〈董憲〉將〈賁休〉以〈蘭陵〉降； 〈賢〉曰：《前書》〈賁赫〉，音肥。今姓作〈賁〉，音奔。〈蘭陵縣〉，屬〈東海郡〉；故城在今〈沂州〉〈丞縣〉東。 〈憲〉聞之，自〈郯〉圍之。 〈賢〉曰：〈郯縣〉，屬〈東海郡〉；故城在今〈泗州〉〈下邳縣〉東北。郯，音談。 〈蓋延〉及平〈狄〉將軍〈山陽〉〈龐萌〉在〈楚〉， 〈楚〉，〈彭城〉也。 請往救之。帝敕曰：“可直往擣〈郯〉， 〈賢〉曰：擣，擊也。余謂擣，擣虛也；此兵法所謂攻其必救也。 則〈蘭陵〉自解。”〈延〉等以〈賁休〉城危，遂先赴之。〈憲〉逆戰而陽敗退，〈延〉等因拔圍入城。明日，〈憲〉大出兵合圍；〈延〉等懼，遽出突走，因往攻〈郯〉。帝讓之曰：“間欲先赴〈郯〉者，以其不意故耳！今旣奔走，賊計已立，圍豈可解乎！”〈延〉等至〈郯〉，果不能克；而〈董憲〉遂拔〈蘭陵〉，殺〈賁休〉。	1
年少病多应为酒，谁家将息过今春。赊来半夏重熏尽，投著山中旧主人。	0
〈東海〉中尉〈劉洽〉以〈張方〉劫遷車駕， 〈晉〉諸王國有郞中令﹑中尉﹑大農爲三卿。〈張方〉劫遷車駕事見上卷上年。   勸司空〈越〉起兵討之。秋，七月，〈越〉傳檄〈山〉東征﹑鎭﹑州﹑郡云：“欲糾帥義旅，奉迎天子，還復舊都。” 舊都，謂〈洛陽〉。 〈東平王〉〈楙〉聞之，懼；長史〈王脩〉說〈楙〉曰：“〈東海〉，宗室重望；今興義兵，公宜舉〈徐州〉以授之，則免於難， 說，輸芮翻。難，乃旦翻。 且有克讓之美矣。”〈楙〉從之。〈越〉乃以司空領〈徐州〉都督，〈楙〉自爲〈兗州〉刺史；詔卽遣使者〈劉虔〉授之。 〈楙〉督〈徐州〉，始八十四卷〈永寧〉元年。去年，〈范陽王〉〈虓〉以〈苟晞〉行〈兗州〉，〈晞〉留〈許昌〉，未及至州，而〈楙〉自領之。 是時，〈越〉兄弟並據方任， 〈越〉弟〈略〉都督〈靑州〉，〈模〉都督〈冀州〉。 於是〈范陽王〉〈虓〉 虓，虛交翻。 及〈王浚〉等共推〈越〉爲盟主，〈越〉輒選置刺史以下， 輒，專也。 朝士多赴之。 朝士赴〈越〉者，不從帝在〈長安〉者也。朝，直遙翻。	1
桂树生南海，芳香隔楚山。今朝天上见，疑是月中攀。	0
〈魏〉鎭遠將軍〈平舒侯〉〈燕鳳〉卒。 〈燕鳳〉歷事〈拓跋氏〉四世。	1
14朝廷以〈義昌〉節度使〈李彥佐〉在鎭久， 〈太和〉六年，〈李彥佐〉代〈殷侑〉鎭〈義昌〉。 甲戌，以〈德州〉刺史〈劉約〉爲節度副使，欲以代之。	1
荐冰朝日后，辟庙晓光清。不改晶荧质，能彰语露情。且无霜共洁，岂与水均明。在捧摇寒色，当呈表素诚。凝姿陈俎豆，浮彩映窗楹。皎皎盘盂侧，棱棱严气生。	0
6帝遣使持書遺〈契丹〉， 遺，唯季翻。 〈契丹〉已屯〈鄴都〉， 時〈契丹〉屯於〈鄴都〉城外。 不得通而返。	1
湓城古雄郡，横江千里驰。高树上迢递，峻堞绕欹危。井邑烟火晚，郊原草树滋。洪流荡北阯，崇岭郁南圻。斯民本乐生，逃逝竟何为。旱岁属荒歉，旧逋积如坻。到郡方逾月，终朝理乱丝。宾朋未及宴，简牍已云疲。昔贤播高风，得守愧无施。岂待干戈戢，且愿抚茕嫠。	0
非唯剑鹤独难留，触事皆闻被债收。赖是豪家念寒馁，却还渔岛与渔舟。	0
馬行六（千）〔十〕日　從〈學海堂〉本改。	1
〈契丹〉之滅〈晉〉也，驅戰馬二萬歸其國。 事見上卷是年正月。 至是〈漢〉兵乏馬，詔市士民馬於〈河南〉諸道不經剽掠者。 剽，匹妙翻。	1
掖庭（官）〔宫〕人　從〈南監〉本﹑〈龍谿〉本﹑〈學海堂〉本﹑《漢書》《哀帝紀》改。	1
1冬，上在〈邯鄲〉。〈陳豨〉將〈侯敞〉將萬餘人游行，〈王黃〉將騎千餘軍〈曲逆〉，〈張春〉將卒萬餘人渡〈河〉攻〈聊城〉； 〈班〉《志》，〈聊城縣〉屬〈東郡〉。《括地志》：〈聊城〉故城，在〈博州〉〈聊城縣〉西二十里，〈春秋〉時〈齊〉之西界。聊，攝也。〈戰國〉時亦   爲〈齊〉地。 〈漢〉將軍〈郭蒙〉與〈齊〉將擊，大破之。太尉〈周勃〉道〈太原〉入定〈代〉地，至〈馬邑〉，不下，攻殘之。 殘，謂多所殺戮。 〈趙利〉守〈東垣〉，帝攻拔之，更命曰〈眞定〉。 更，工衡翻。 帝購〈王黃〉﹑〈曼丘臣〉以千金，其麾下皆生致之。於是〈陳豨〉軍遂敗。	1
〈彰武〉節度使〈丁審琪〉，養部曲千人，縱之爲暴於境內；軍校〈賀行政〉與諸〈胡〉相結爲亂，攻〈延州〉，帝遣〈曹州〉防禦使〈何重建〉將兵救之，同﹑〈鄜〉援兵繼至，乃得免。 校，戶敎翻。鄜，方無翻。 二月，癸巳，以〈重建〉爲〈彰武〉留後，召〈審琪〉歸朝。〈重建〉，〈雲〉﹑〈朔〉間〈胡〉人也。	1
灯前飞入玉阶虫，未卧常闻半夜钟。看著中元斋日到，自盘金线绣真容。	0
〈宣武〉軍自〈劉玄佐〉薨，凡五作亂， 〈貞元〉八年〈玄佐〉薨，〈汴〉卒拒〈吳湊〉而立其子〈士寧〉。〈李萬榮〉旣逐〈士寧〉，十年，〈韓惟淸〉等亂。十二年，〈萬榮〉死，其子〈迺〉以兵亂。〈董晉〉旣入〈汴〉，〈鄧惟恭〉復謀亂。十四年，〈晉〉薨，兵又亂，殺留後。凡五亂。 士卒益驕縱，輕其主帥。 帥，所類翻。 〈韓弘〉視事數月，皆知其主名；有郞將〈劉鍔〉，常爲唱首。三月，〈弘〉陳兵牙門，召〈鍔〉及其黨三百人，數之以“數預於亂， 數之之數，音所具翻。數預之數，所角翻。 自以爲功”，悉斬之，血流丹道。自是至〈弘〉入朝 〈憲宗〉〈元和〉十四年，〈韓弘〉入朝。 二十一年，士卒無一人敢讙呼於城郭者。 讙，許元翻。呼，火故翻。	1
5六月，庚午，〈魏〉初禁殺牛馬。 牛者，農之所資；馬者，兵之所資；禁殺，當也。〈魏〉興於北荒，畜牧蕃庶，殺之者不禁；今始禁之。	1
年华蔼芳隰，春溜满新池。促赏依三友，延欢寄一卮。鸟声随管变，花影逐风移。行乐方无极，淹留惜晚曦。	0
15壬午，以〈河東〉節度使〈李光弼〉爲〈范陽〉長史﹑〈河北〉節度使。 長，知兩翻。《考異》曰：《實錄》云：“乙丑，〈光弼〉收〈趙郡〉。”按壬午，三月二十九日；乙丑，十二日也。《河洛春秋》收〈趙郡〉在四月，今從之。 加〈顏眞卿〉〈河北〉采訪使。〈眞卿〉以〈張澹〉爲支使。	1
芳气袭猗兰，青云展旧欢。仙来红烛下，花发綵毫端。海岳期方远，松筠岁正寒。仍闻言赠处，一字重琅玕。	0
秋依静处多，况乃凌晨趣。深竹蝉昼风，翠茸衫晓露。庭莎病看长，林果闲知数。何以强健时，公门日劳骛。	0
30庚辰，加〈西川〉節度使〈西平王〉〈王建〉守司徒，進爵〈蜀王〉。 自郡王進國王。	1
秋灯向壁掩洞房，良人此夜直明光。天河悠悠漏水长，南楼北斗两相当。	0
官稳身应泰，春风信马行。纵忙无苦事，虽病有心情。厚禄儿孙饱，前驱道路荣。花时八入直，无暇贺元兄。	0
青舸锦帆开，浮天接上台。晚莺和玉笛，春浪动金罍。舟楫方朝海，鲸鲵自曝腮。应怜似萍者，空逐榜人回。	0
隔暑蘋洲近，迎凉欲泛舟。荣从宪府至，喜会夕郎游。气夺沧浪色，风欺汗漫流。谁言三伏夜，独此月前秋。	0
落日驱单骑，凉风换袷衣。远鱼传信至，秋雁趁行飞。洛下闲居住，城东醉伴稀。莫辞船舫重，多觅酒钱归。	0
小松初数尺，未有直生枝。闲即傍边立，看多长却迟。	0
〈龐勛〉聞之大懼，與〈許佶〉議自將出戰。 將，卽亮翻。 〈周重〉泣言於〈勛〉曰：“〈柳子〉地要兵精，〈姚周〉勇敢有謀，今一旦覆沒，危如累卵，不若遂建大號，悉兵四出，決力死戰。”又勸殺〈崔彥曾〉以絕人望。術士〈曹君長〉亦言：“〈徐州〉山川不容兩帥， 帥，所類翻。 今觀察使尙在，故留後未興。”   賊黨皆以爲然。夏，四月，壬辰，〈勛〉殺〈彥曾〉及監軍〈張道謹〉﹑宣慰使〈仇大夫〉，僚佐〈焦璐〉﹑〈溫庭皓〉，幷其親屬﹑賓客﹑僕妾皆死；斷〈淮南〉監軍〈郭厚本〉﹑都押衙〈李湘〉手足， 斷，丁管翻。 以示〈康承訓〉軍。〈勛〉乃集衆揚言曰：“〈勛〉始望國恩， 大言以播告曰揚言。望國恩，謂望旌節也。 庶全臣節；今日之事，前志已乖。自此，〈勛〉與諸君眞反者也，當掃境內之兵，戮力同心，轉敗爲功耳。”衆皆稱善。於是命城中男子悉集毬場，仍分遣諸將比屋大索， 比，毗必翻。索，山客翻。 敢匿一男子者族其家。選丁壯，得三萬人，更造旗幟， 更，工衡翻。幟，昌志翻。 給以精兵。〈許佶〉等共推〈勛〉爲天册將軍﹑〈大會明王〉。〈勛〉辭王爵。	1
重裘暖帽宽毡履，小阁低窗深地炉。身稳心安眠未起，西京朝士得知无。	0
先是，〈東昏〉遣軍主〈左僧慶〉屯〈京口〉，〈常僧景〉屯〈廣陵〉，〈李叔獻〉屯〈瓜步〉；及〈申胄〉自〈姑孰〉奔歸，使屯〈破墩〉， 據《梁書》〈鄱陽王〉《恢傳》，〈破墩〉，卽〈破岡〉，在〈曲阿〉界，〈秦始皇〉所鑿也。先，悉薦翻。墩，音敦。 以爲東北聲援。至是，〈衍〉遣使曉諭，皆帥其衆來降。 史言〈東昏〉唯孤城自守。使，疏吏翻。帥，讀曰率。 〈衍〉遣弟輔國將軍   〈秀〉鎭〈京口〉，輔國將軍〈恢〉鎭〈破墩〉，從弟寧朔將軍〈景〉鎭〈廣陵〉。 〈景〉本名〈昺〉，〈李延壽〉作《南史》，避〈唐〉廟諱，改〈昺〉爲〈景〉，《通鑑》因之。	1
东阳海水清，水清复见底。灵源流法泉，斫水刀而痕。我见顽愚士，灯心拄须弥。寸樵煮大海，足抹大地石。蒸沙成饭无，磨砖将为镜。说食终不饱，直须著力行。恢恢大丈夫，堂堂六尺土。枉死埋冢下，可惜孤标物。	0
壬申，〈燧〉與〈渾瑊〉﹑〈韓遊瓌〉進軍逼〈河中〉，至〈焦籬堡〉； 渾，戶昆翻，又戶本翻。瑊，戶咸翻。瓌，古回翻。〈焦籬堡〉，在〈河中府〉〈河西縣〉西。 守將〈尉珪〉以七百人降。 〈尉〉，紆勿翻，本複姓〈尉遲〉，後單姓〈尉〉以從便易。降，戶江翻；下同。 是夕，〈懷光〉舉火，諸營不應。〈駱元光〉在〈長春宮〉下，使人招〈徐庭光〉；〈庭光〉素輕〈元光〉，遣卒罵之，又爲優〈胡〉於城上以侮之， 〈駱元光〉本〈安息〉〈胡〉人，故〈徐庭光〉爲優〈胡〉以侮之。 且曰：“我降〈漢〉將耳！”〈元光〉使白〈燧〉，〈燧〉還至城下，〈庭光〉開門降。〈燧〉以數騎入城慰撫，其衆大呼曰： 還，從宣翻，又音如字。騎，奇寄翻。呼，火故翻。 “吾輩復爲王人矣！” 復，扶又翻，又音如字。 〈渾瑊〉謂僚佐曰：“始吾謂〈馬公〉用兵不吾遠也，今乃知吾不逮多矣！” 渾，戶昆翻，又戶本翻。瑊，古銜翻。不逮，不及也。 詔以〈庭光〉試殿中監兼御史大夫。 此謂之試官﹑兼官，以寄祿且憲銜也。	1
秋，七月，辛丑，太子與左羽林大將軍〈李多祚〉﹑將軍〈李思沖〉﹑〈李承況〉﹑〈獨孤禕〉﹑ 【〈章〉：十二行本“禕”下有“之”字；乙十一行本同；〈孔〉本同。】 〈沙吒忠義〉等， 禕，吁韋翻。吒，初加翻。 矯制發羽林千騎兵三百餘人， 騎，奇寄翻。 殺〈三思〉﹑〈崇訓〉于其第，幷親黨十餘人。又使左金吾大將軍〈成王〉〈千里〉及其子〈天水王〉〈禧〉分兵守宮城諸門，太子與〈多祚〉引兵自〈肅章門〉斬關而入，叩閤索〈上官婕妤〉。 索，山客翻；下同。《考異》曰：《舊紀》作“庚子”，今從《實錄》。《實錄》云：“斬關而入，索〈韋氏〉所在。”《舊》《重俊傳》亦云：“求〈韋庶人〉及〈安樂公主〉所在。”今從《舊》《后妃傳》。 〈婕妤〉大言曰：“觀其意欲先索〈婉兒〉， 〈婉兒〉，〈上官婕妤〉名也。 次索皇后，次及大家。”上乃與〈韋后〉﹑〈安樂公主〉﹑〈上官婕妤〉登〈玄武門〉樓以避兵鋒，使右羽林大將軍〈劉景仁〉帥飛騎百餘人屯於樓下以自衞。〈楊再思〉﹑〈蘇瓌〉﹑〈李嶠〉與兵部尙書〈宗楚客〉﹑左衞將軍〈紀處訥〉擁兵二千餘人屯〈太極殿〉前，閉門自守。〈多祚〉先至〈玄武樓〉下，欲升樓，宿衞拒之。〈多祚〉與太子狐疑，按兵不戰，冀上問之。宮闈令〈石城〉〈楊思勗〉在上側， 〈唐〉制：宮闈局令從七品下，屬內侍省，掌侍奉宮   闈，出入管籥。〈石城縣〉屬〈羅州〉，〈漢〉〈合浦縣〉地。〈劉昫〉曰：〈宋〉將〈檀道濟〉於〈綾羅江〉口築〈石城〉，後因置〈羅州〉，〈唐〉置〈石城縣〉。〈歐陽修〉曰：以〈石城水〉爲名。 請擊之。〈多祚〉壻羽林中郞將〈野呼利〉爲前鋒總管， 將，卽亮翻；下同。 〈思勗〉挺刃斬之， 挺，拔也。 〈多祚〉軍奪氣。上據檻俯謂〈多祚〉所將千騎曰：“汝輩皆朕宿衞之士，何爲從〈多祚〉反！苟能斬反者，勿患不富貴。”於是千騎斬〈多祚〉﹑〈承況〉﹑〈禕之〉﹑〈忠義〉，餘衆皆潰。〈成王〉〈千里〉﹑〈天水王〉〈禧〉攻〈右延明門〉， 閣本《太極宮圖》，〈太極殿〉之左曰〈左延明門〉，右曰〈右延明門〉。 將殺〈宗楚客〉﹑〈紀處訥〉，不克而死。太子以百騎走〈終南山〉，至〈鄠〉西，能屬者纔數人， 走，音奏。鄠，音戶。屬，之欲翻。 憩於林下，爲左右所殺。上以其首獻太廟及祭〈三思〉﹑〈崇訓〉之柩，然後梟之朝堂。 柩，音舊。梟，堅堯翻。朝，直遙翻。 更〈成王〉〈千里〉姓曰〈蝮氏〉，同黨皆伏誅。 更，工衡翻。蝮，芳福翻。	1
24丁亥，立〈宣城王〉〈大器〉爲皇太子。 《考異》曰：《太淸紀》云“七日”。今從《梁帝紀》及《典略》。	1
草堂在岩下，卜居聊自适。桂气满阶庭，松阴生枕席。远瞻惟鸟度，旁信无人迹。霭霭云生峰，潺潺水流石。颇寻黄卷理，庶就丹砂益。此即契吾生，何为苦尘役。	0
〈終南山〉崩。 〈終南山〉，〈長安〉南山也。時〈劉曜〉據〈關〉中，亡國之徵。《晉書》書於〈曜〉《載記》。	1
〈相王〉子〈臨淄王〉〈隆基〉，先罷〈潞州〉別駕， 〈唐〉制：上州別駕從四品下，中州正五品下，下州從五品上。 在〈京〉   〈師〉，陰聚才勇之士，謀匡復社稷。初，〈太宗〉選官戶及蕃口驍勇者，著虎文衣，跨豹文韀， 驍，堅堯翻。著，則略翻。韀，則前翻，馬被具也。 從遊獵，於馬前射禽獸，謂之百騎； 射，而亦翻。騎，奇寄翻；下同。 〈則天〉時稍增爲千騎，隸左右羽林；〈中宗〉謂之萬騎，置使以領之。 使，疏吏翻。 〈隆基〉皆厚結其豪傑。	1
分朋闲坐赌樱桃，收却投壶玉腕劳。各把沈香双陆子，局中斗累阿谁高。	0
桃红复含宿雨，柳绿更带朝烟。花落家童未埽，莺啼山客犹眠。	0
6三月，庚戌，上與〈李茂貞〉及宰相﹑學士﹑中尉﹑樞密宴，酒酣，〈茂貞〉及〈韓全誨〉亡去。上問〈韋貽範〉：“朕何以巡幸至此？”對曰：“臣在外不知。”固問，不對。上曰：“卿何得於朕前   妄語云不知？”又曰：“卿旣以非道取宰相，當於公事如法； 謂處事當皆如國法。 若有不可，必準故事。” 謂貶竄之也。 怒目視之， 怒，奴古翻。 微言曰：“此賊兼須杖之二十。”顧謂〈韓偓〉曰：“此輩亦稱宰相！”〈貽範〉屢以大盃獻上，上不卽持，〈貽範〉舉盃直及上頤。 史言〈昭宗〉以酣酗納侮。	1
浓绿疏茎绕湘水，春风抽出蛟龙尾。色抱霜花粉黛光，枝撑蜀锦红霞起。交戛敲欹无俗声，满林风曳刀枪横。殷痕苦雨洗不落，犹带湘娥泪血腥。袅娜梢头扫秋月，影穿林下疑残雪。我今惭愧子猷心，解爱此君名不灭。	0
寒夜阻良觌，丛竹想幽居。虎符予已误，金丹子何如。宴集观农暇，笙歌听讼馀。虽蒙一言教，自愧道情疏。	0
心同野鹤与尘远，诗似冰壶见底清。府县同趋昨日事，升沈不改故人情。上阳秋晚萧萧雨，洛水寒来夜夜声。自叹犹为折腰吏，可怜骢马路傍行。	0
8帝以侍中〈會𥡴〉〈鄭弘〉爲大司農。 會，工外翻。 舊〈交趾〉七郡貢獻轉運，皆從〈東冶〉汎海而至， 〈交趾州〉部〈南海〉﹑〈蒼梧〉﹑〈鬱林〉﹑〈合浦〉﹑〈交趾〉﹑〈九眞〉﹑〈日南〉七郡。〈賢〉曰：〈東冶縣〉，屬〈會𥡴郡〉。《太康地理志》云：〈漢武帝〉名爲〈東冶〉，後改爲〈東候官〉，今〈泉州〉〈閩縣〉是。 風波艱阻，沉溺相係。 沉，持林翻。溺，奴歷翻。 〈弘〉奏開〈零陵〉﹑〈桂陽〉嶠道，自是夷通，遂爲常路。 〈賢〉曰：嶠，嶺也。夷，平也。余據〈武帝〉遣〈路博德〉伐〈南越〉，出〈桂陽〉，下〈湟水〉，則舊有是路，〈弘〉特開之使夷通。 在職二年，所省息以億萬計。遭天下旱，邊方有警，民食不足，而帑藏殷積。 《說文》曰：帑，金帛所藏之府。帑，他朗翻。藏，祖浪翻。 〈弘〉又奏宜省貢獻，減傜費以利飢民；帝從之。	1
劓者守（閭）〔關〕　從〈學海堂〉本﹑《三國志》《鍾繇傳》〈裴〉注引《袁宏紀》改。	1
捍拨双盘金凤，蝉鬓玉钗摇动。画堂前，人不语，弦解语。弹到昭君怨处，翠蛾愁，不抬头。	0
〈魏〉〈幷州〉刺史〈婁〉 【〈嚴〉：“婁”改“樓”。】 〈伏連〉襲殺〈夏〉所置〈吐京〉護軍及其守兵。 《魏書》《官氏志》：內入諸姓有〈匹婁氏〉，後改爲〈婁氏〉。去年，〈夏〉破〈拓跋屈〉，因置守兵於〈吐京〉。	1
〈史炤〉《釋文》曰：機，弩括也。相，息亮切。《羣經音辯》，相，訓共，言機共灌輸也。余按《說文》，主發謂之機。弩之有機，亦主於發，故謂之機。此所謂“機相灌輸”，止言發機以相灌輸耳，不可徑以弩括爲釋。若以此釋上文機弩可也，（上文云：上爲機弩，有穿近者輒射之。）釋機相灌輸則非也。相，音息亮切者，贊相之相，相視之相也。若相灌輸之相，讀當從平聲。〈炤〉讀從去聲，義何所取！又引《羣經音辯》相訓共，則亦當從平聲，決無讀從息亮切之理。	1
忆昨送君葬，今看坟树高。寻思后期者，只是益生劳。	0
当时得意气填心，一曲君前直万金。今日不如庭下竹，风来犹得学龙吟。	0
〈王溫舒〉始爲〈廣平〉都尉， 〈廣平〉本屬〈趙國〉，〈景〉﹑〈武〉之間，分爲〈廣平郡〉，〈征和〉元年，立爲〈平干國〉。 擇郡中豪敢往吏十餘人， 〈師古〉曰：豪桀而性果敢一往無所顧者，以爲吏也。 以爲爪牙，皆把其陰重罪，而縱使督盜賊。 〈師古〉曰：縱，放也。督，察視也。 快其意所欲得，此人雖有百罪，弗法； 〈師古〉曰：言所捕盜賊得其人而快，〈溫舒〉意則不問其先所犯罪也。弗法，謂弗行法也。 卽有避，因其事夷之，亦滅宗。 〈師古〉曰：避，謂不盡意捕擊也。 以其故，〈齊〉﹑〈趙〉之郊盜賊不敢近〈廣平〉， 近，其靳翻。 〈廣平〉聲爲道不拾遺。遷〈河內〉太守；以九月至，令郡具 【〈章〉：十四行本“具”下有“私”字；乙十一行本同；〈孔〉本同；〈退齋〉校同。】 馬五十疋爲驛， 〈師古〉曰：以私馬於道   上往往置驛，自〈河內〉至〈長安〉。 捕郡中豪猾，相連坐千餘家。上書請，大者至族，小者乃死，家盡沒入償臧。 〈師古〉曰：以臧獲罪者旣沒入之，又令出倍臧，或收入官，或還其主也。余謂沒入其家以償所受之臧，其義似徑。臧，讀曰贓。 奏行不過二三日得可， 奏而天子可之，謂之得可。 事論報，至流血十餘里，〈河內〉皆怪其奏，以爲神速。盡十二月，郡中毋聲，毋敢夜行， 古毋﹑無通。 野無犬吠之盜。其頗不得，失之旁郡國，追求。會春，〈温舒〉頓足歎曰：“嗟乎！令冬月益展一月，足吾事矣！” 〈師古〉曰：立春之後不復行刑，故云然。展，伸也。	1
今敺民而歸之農，皆著於本； 敺，與驅同。著，直略翻。 使天下各食其力，末技﹑游食之民轉而緣南畮，則畜積足而人樂其所矣。 樂，音洛。 可以爲富安天下，而直爲此廩廩也， 廩，與凛同；廩廩，危懼之意。〈師古〉曰：言務耕農，厚畜積，則天下富安，何乃不爲而常不足，直廩廩若此也。 竊爲陛下惜之！” 爲，于僞翻。	1
初，〈沈攸之〉欲聚衆，開民相吿，士民坐執役者甚衆；〈嶷〉至鎭，一日罷遣三千餘人。府州儀物，務存儉約，輕刑薄斂， 斂，力贍翻。 所部大悅。	1
晓日花初吐，春寒白未凝。月光裁不得，苏合点难胜。柔腻于云叶，新鲜掩鹤膺。统心黄倒晕，侧茎紫重棱。乍敛看如睡，初开问欲应。并香幽蕙死，比艳美人憎。价数千金贵，形相两眼疼。自知颜色好，愁被彩光凌。	0
烟霄微月澹长空，银汉秋期万古同。几许欢情与离恨，年年并在此宵中。	0
昨闻河畔哭哀哀，见说分离凡几回。昔别长男居异域，今殇小子瘗泉台。羁愁对此肠堪断，客舍闻之心转摧。漂泊自然无限苦，况复存亡有去来。	0
惟圣格天，惟明飨日。帝郊肆类，王宫戒吉。圭奠春舒，钟歌晓溢。礼云克备，斯文有秩。	0
〈唐〉主於宮中作高樓，召侍臣觀之，衆皆歎美。〈蕭儼〉曰：“恨樓下無井。”〈唐〉主問其故。對曰：“以此不及〈景陽樓〉耳。” 〈陳後主〉起〈景陽樓〉，〈隋〉兵至，自投於樓下井中。〈蕭儼〉引亡國以諫也。 〈唐〉主怒，貶於〈舒州〉，觀察使〈孫晟〉遣兵防之，〈儼〉曰：“〈儼〉以諫諍得罪，非有他志。昔顧命之際，君幾危社稷， 謂〈孫晟〉欲使太后臨朝也。幾，居依翻。 其罪顧不重於〈儼〉乎？今日反見防邪！”〈晟〉慙懼，遽罷之。	1
18太尉〈裕〉至〈彭城〉，加領〈徐州〉刺史；以〈太原〉〈王玄謨〉爲從事史。 〈裕〉領〈徐州〉，以〈玄謨〉爲〈徐州〉從事史。〈漢〉制：諸州刺史皆有從事史﹑假佐。其後〈宋文帝〉用〈玄謨〉以喪師；至〈孝武〉之初，〈義宣〉﹑〈臧質〉之變，卒賴以寧。則〈裕〉之用人，猶有〈漢高祖〉﹑〈諸葛孔明〉之識；〈唐太宗〉託〈徐世勣〉，喜〈薛仁貴〉，未足以進此也。	1
霜严月苦欲明天，忽忆闲居思浩然。自问寒灯夜半起，何如暖被日高眠。唯惭老病披朝服，莫虑饥寒计俸钱。随有随无且归去，拟求丰足是何年。	0
祥游沙麓，庆洽瑶衣。黄云昼聚，白气宵飞。居中履正，禀和体微。仪刑赤县，演教椒闱。陶钧万国，丹青四妃。河洲在咏，风化攸归。	0
家住孟津河，门对孟津口。常有江南船，寄书家中否。	0
余辞郡符去，尔为外事牵。宁知风雪夜，复此对床眠。始话南池饮，更咏西楼篇。无将一会易，岁月坐推迁。	0
〈魏〉主就〈臧質〉求酒，〈質〉封溲便與之； 溲，疎鳩翻。便，毗連翻。 〈魏〉主怒，築長圍，一夕而合；運東山土石以塡塹，作浮橋於〈君山〉，絕水陸道。 今〈盱眙縣〉北七里有〈長圍山〉。《圖經》云：〈臧質〉守〈盱眙〉，〈魏太武〉於〈都梁山〉築長城，造浮橋，絕水路，卽此。塹，七豔翻。 〈魏〉主遺〈質〉書曰： 遺，于季翻。 “吾今所遣鬭兵，盡非我   國人， 國人，謂與〈拓跋氏〉同出北荒之子孫也。凡九十九姓。 城東北是〈丁零〉與〈胡〉，南是〈氐〉﹑〈羌〉。設使〈丁零〉死，正可減〈常山〉﹑〈趙郡〉賊； 〈丁零〉自〈翟眞〉叛〈慕容〉皆投〈常山〉﹑〈趙郡〉界，阻山而居，故云然。 〈胡〉死，減〈幷州〉賊； 自〈後漢〉納〈南匈奴〉分居〈幷州〉界，其地率皆雜處〈胡〉﹑〈漢〉；〈西河〉﹑〈離石〉以西則皆〈𥡴胡〉據之爲寇。 〈氐〉﹑〈羌〉死，減〈關〉中賊。 自〈苻〉﹑〈姚〉據〈關〉中，其種類蕃滋，雖其國已滅，而其種實繁。 卿若殺之，無所不利。” 言於〈魏國〉無所不利。 〈質〉復書曰：“省示，具悉姦懷。 省示，省來書所示也。悉，詳也，盡也。省，悉景翻。 爾自恃四足，屢犯邊。 恃四足，謂負戎馬足也。 〈王玄謨〉退於東，〈申坦〉散於西， 按〈王玄謨〉自〈滑臺〉敗退，〈蕭斌〉使〈申坦〉據〈淸口〉。〈戴延之〉所謂〈淸口〉在〈壽張縣〉西界〈安民亭〉南，以《水經註》考之，其地不在〈滑臺〉之西；此當謂〈梁坦〉出〈上蔡〉之師至〈虎牢〉潰散耳。 爾知其所以然邪？爾獨不聞童謠之言乎？蓋卯年未至，故以二軍開飮〈江〉之路耳；冥期使然，非復人事。 謂冥冥之中，大期將至，天使之然，非由人事爲之也。復，扶又翻；下容復同。 寡人受命相滅， 古者諸侯自稱曰寡人。〈質〉自以當藩方之任，自稱寡人。 期之〈白登〉，師行未遠。爾自送死，豈容復令爾生全，饗有〈桑乾〉哉！ 〈白登山〉﹑〈桑乾川〉皆在〈平城〉左右。〈質〉言本期直指〈白登〉，師行至〈淮〉而逢〈魏〉兵，要當勦滅，不容令〈魏〉主生歸，饗有〈桑乾〉之地也。此嫚書也。兩陳相向，惡聲至，必反之，毋庸以此爲據也。乾，音干。 爾有幸得爲亂兵所殺，不幸則生相鎖縛，載以一驢，直送都市耳。我本不圖全，若天地無靈，力屈於爾，齏之，粉之， 細切薑蒜謂之齏，硏碎米麥謂之粉。齏，牋西翻。 屠之，裂之，猶未足以謝本朝。 朝，直遙翻。 爾智識及衆力，豈能勝〈苻堅〉邪！今春雨已降，兵方四集，爾但安意攻城，勿遽走！糧食乏者可見語， 語，牛倨翻；下爾語同。   當出廩相貽。得所送劍刃， 【〈章〉：十二行本“刃”作“刀”；乙十一行本同；〈張〉校同，云無註本亦作“刃”。】 欲令我揮之爾身邪？”〈魏〉主大怒，作鐵牀，於其上施鐵鑱， 鑱，士衫翻，又士懺翻，刺也，錐也。 曰：“破城得〈質〉，當坐之此上。”〈質〉又與〈魏〉衆書曰：“爾語虜中諸士庶：〈佛貍〉所與書，相待如此。 以〈魏〉主書言其兵鬭死正減國中賊也，因而攜之，術莫近乎此矣。〈魏〉主得〈質〉此書，豈不悔前所與〈質〉書乎？ 爾等正朔之民，何爲自取糜滅，豈可不知轉禍爲福邪！” 中原之民本稟〈漢〉﹑〈晉〉正朔，故謂之正朔之民。 幷寫臺格以與之云：“斬〈佛貍〉首，封萬戶侯，賜布﹑絹各萬匹。” 臺格，〈宋〉臺所立賞格也。佛，讀如弼。	1
（龔）〔共〕朕之詔　從《漢書》《武五子傳》改。	1
〈董昌〉使人覘〈錢鏐〉兵， 覘，丑廉翻。 有言其強盛者輒怒，斬之；言兵疲食盡，則賞之。戊寅，〈袁邠〉以〈餘姚〉降於〈鏐〉；〈顧全武〉﹑〈許再思〉進兵至〈越州〉城下。五月，〈昌〉出戰而敗，嬰城自守，〈全武〉等圍之。〈昌〉始懼，去帝號， 去，羌呂翻。 復稱節度使。	1
金锁耀兜鍪，黄云拂紫骝。叛羌旗下戮，陷壁夜中收。霜霰戎衣故，关河碛气秋。箭创殊未合，更遣击兰州。	0
〈榮〉舉止輕脫，喜馳射， 喜，許記翻。 每入朝見，更無所爲，唯戲上下馬；於〈西林園〉宴射，恆請皇后出觀，幷召王公﹑妃主共在一堂。每見天子射中，輒自起舞叫，將相卿士悉皆盤旋， 上，時掌翻。恆，戶登翻。中，竹仲翻。將，卽亮翻。相，息亮翻。 乃至妃主亦不免隨之舉袂。及酒酣耳熱，必自匡坐唱虜歌； 匡坐，正坐也。虜歌，〈胡〉歌也。 日暮罷歸，與左右連手蹋地唱《回波樂》而出。 此所謂蹋歌也。《回波樂》，曲名。樂，音洛。 性甚嚴暴，喜慍無常，刀槊弓矢，不離於手， 槊，色角翻。離，力智翻。每 有瞋嫌， 瞋，昌眞翻。 輒行擊射， 射，而亦翻。 左右恆有死憂。 恆，戶登翻。 嘗見沙彌重騎一馬， 去俗爲僧，受度而未受戒者，謂之沙彌。重騎者，二人共騎也。重，直龍翻。 〈榮〉卽令相觸，力窮不能復動， 復，扶又翻。 遂使傍人以頭相擊，死而後已。	1
〈史炤〉《釋文》曰：質，職利切；質當以爲信。余謂質，職日翻。對面相辯正爲質。《禮記》《曲禮》：夫人之諱，雖質君之前，臣不諱也。〈鄭〉《註》云：質，猶對也。是質有對之義。《通鑑》下文言〈李植〉辭窮，可以知非質當之質也。至一百七十三卷〈宣帝〉〈太建〉十年〈齊王〉〈憲〉與〈于智〉相質，〈炤〉則曰：質，職日切，正也；謂正自相當。釋相質之義雖未爲明切，而亦知職利切之爲非矣。	1
十一月，〈皝〉自將勁兵四萬出南道， 將，卽亮翻；下同。 以〈慕容翰〉﹑〈慕容霸〉爲前鋒；別遣長史〈王㝢〉等將兵萬五千出北道以伐〈高句麗〉。〈高句麗王〉〈釗〉果遣弟〈武〉帥精兵五萬拒北道，自帥羸兵以備南道。 羸，倫爲翻。 〈慕容翰〉等先至，與〈釗〉合戰，〈皝〉以大衆繼之。左常侍〈鮮于亮〉曰：“臣以俘虜蒙王國士之恩， 事見上卷〈咸康〉四年。 不可以不報；今日，臣死日也。”獨與數騎先犯〈高句麗〉陳，所嚮摧陷。〈高句麗〉陳動， 騎，奇寄翻；下同。陳，讀曰陣。 大衆因而乘之，〈高句麗〉兵大敗。左長史〈韓壽〉斬〈高句麗〉將〈阿佛和度加〉， 〈高句麗〉置官，有相加﹑大加﹑小加。 諸軍乘勝追之，遂入〈丸都〉。〈釗〉單騎走，輕車將軍〈慕輿埿〉追獲其母〈周氏〉及妻而還。會〈王㝢〉等戰於北道，皆敗沒，由是〈皝〉不復窮追。 復，扶又翻；下同。 遣使招〈釗〉，〈釗〉不出。	1
白羽金仆姑，腰悬双辘轳。前年葱岭北，独战云中胡。匹马塞垣老，一身如鸟孤。归来辞第宅，却占平陵居。	0
18是歲，〈魏〉主〈珪〉殺〈高邑公〉〈莫題〉。初，〈拓跋窟咄〉之伐〈珪〉也， 見一百六卷〈孝武〉〈太元〉十一年。 〈題〉以〈珪〉年少， 少，詩照翻。 潛以箭遺〈窟咄〉曰：“三歲犢豈能勝重載邪！” 遺，于季翻。勝，音升。載，才再翻。 〈珪〉心銜之。至是，或吿〈題〉居處倨傲﹑擬則人主者，〈珪〉使人以箭示〈題〉而謂之曰：“三歲犢果如何？”〈題〉父子對泣；詰朝，收斬之。 處，昌呂翻。詰，去吉翻。	1
弄玉潜过玉树时，不教青鸟出花枝。的应未有诸人觉，只是严郎不得知。	0
九月，乙卯，車駕還宮。帝謂執金吾〈寇恂〉曰：“〈潁川〉迫近〈京師〉， 近，其靳翻。 當以時定。惟念獨卿能平之耳，從九卿復出以憂國可也！”對曰：“〈潁川〉聞陛下有事〈隴〉﹑〈蜀〉，故狂狡乘間相詿誤耳。 〈賢〉曰：狡，猾也。間，古莧翻。《說文》曰：詿，亦誤也，音卦。 如聞乘輿南向， 乘，繩證翻。 賊必惶怖歸死， 怖，普布翻。 臣願執銳前驅。”帝從之。庚申，車駕南征，〈潁川〉盜賊悉降。〈寇恂〉竟不拜郡，百姓遮道曰：“願從陛下復借〈寇君〉一年。” 〈恂〉前爲〈潁川〉太守，故云復借也。 乃留〈恂〉〈長社〉， 〈長社縣〉，屬〈潁川郡〉。〈應劭〉曰：〈宋〉人圍〈長葛〉是也；其社中樹暴長，更名〈長社〉。〈師古〉曰：長，讀如字。 鎭撫吏民，受納餘降。 降，戶江翻。	1
月餘，〈太祖〉怒不解，晝臥〈太陽殿〉，〈王敬則〉直入，叩頭啓〈太祖〉曰：“官有天下日淺，太子無事被責， 被，皮義翻。 人情恐懼；願官往東宮解釋之。”〈太祖〉無言。〈敬則〉因大聲宣旨，裝束往東宮，又敕太官設饌， 饌，雛戀翻，又雛睆翻。 呼左右索輿， 索，山客翻。 〈太祖〉了無動意。〈敬則〉索衣被〈太祖〉，仍牽強登輿。 被，皮義翻。強，其兩翻。 〈太祖〉不得已至東宮，召諸王宴於〈玄圃〉。〈長沙王〉〈晃〉捉華蓋， 捉亦執也。 〈臨川王〉〈映〉執雉尾扇， 雉尾扇，編雉尾爲之，以障乘輿。 〈聞喜公〉〈子良〉持酒鎗， 鎗，楚庚翻，盛酒之器。按《太平御覽》，鎗卽鐺字；但鐺非可持者。 〈南郡王〉〈長懋〉行酒，太子及〈豫章王〉〈嶷〉﹑〈王敬則〉自捧酒饌，至暮，盡醉乃還。 還，從宣翻，又如字。	1
〈王賁〉攻〈代〉，虜〈代王〉〈嘉〉。 〈嘉〉奔〈代〉，見上卷十九年〈趙〉旣不祀。	1
31壬辰，〈魏〉以〈京兆王〉〈繼〉爲太師﹑大將軍，都督西道諸軍以討〈莫折念生〉。	1
〈源休〉以使〈回紇〉還，賞薄，怨朝廷， 賞薄事見上卷上年。使，疏吏翻。 入見〈泚〉，屛人密語移時， 屛，必郢翻，又卑正翻。 爲〈泚〉陳成敗，引符命，勸之僭逆。 爲，于僞翻。 〈泚〉喜，然猶未決。宿衞諸軍舉白幡降者，列於闕前甚衆。 降，戶江翻。 〈泚〉夜於苑門出兵，旦自〈通化門〉入，駱驛不絕，張弓露刃，欲以威衆。	1
6帝好土功， 好，呼到翻。 旣作〈許昌宮〉， 事見上卷〈太和〉六年。 又治〈洛陽宮〉， 〈諸葛亮〉死，帝乃大興宮室。〈晉〉〈士燮〉所謂“釋〈楚〉爲外懼”者，此也。治，直之翻。 起〈昭陽〉〈太極殿〉， 《水經註》：〈明帝〉上法太極，於〈洛陽〉〈南宮〉起〈太極殿〉，卽〈漢〉〈崇德殿〉之故處。 築〈總章觀〉，高十餘丈， 〈舜〉有總章之訪，相傳以爲總章卽明堂也。觀，闕也，〈總章觀〉蓋在〈太極殿〉前。觀，古玩翻。高，居傲翻。 力役不已，農桑失業。司空〈陳羣〉上疏曰：“昔〈禹〉承〈唐〉﹑〈虞〉之盛，猶卑宮室而惡衣服。況今喪亂之後，人民至少， 喪，息浪翻。少，詩沼翻。 比〈漢〉〈文〉﹑〈景〉之時，不過〈漢〉一大郡。 〈漢〉自〈秦〉﹑〈項〉之爭，民死於兵者多矣，雖〈文〉﹑〈景〉與民休息，戶口蕃息，重以〈武帝〉窮奢極欲，又減其半。〈平帝〉〈元始〉之初，民戶一千三百二十三萬三千六百一十二，以〈班〉《志》考之，〈汝南〉一郡，戶四十六萬一千五百八十七。〈光武〉興於〈南陽〉，至〈永和〉元年，戶五   十餘萬。〈三國〉虎爭，人衆之損，萬有一存，〈景元〉四年，與〈蜀〉通計民戶九十四萬三千二百四十三耳。當此之時，謂不過〈漢〉〈文〉﹑〈景〉時一大郡，非虛語也。 加以邊境有事，將士勞苦， 將，卽亮翻。 若有水旱之患，國家之深憂也。昔〈劉備〉自〈成都〉至〈白水〉，多作傳舍， 《典略》曰：〈備〉鎭〈成都〉，拔〈魏延〉督〈漢中〉，於是起館舍，築亭障，從〈成都〉至〈白水關〉四百餘區。傳，株戀翻。 興費人役，〈太祖〉知其疲民也。今中國勞力，亦〈吳〉﹑〈蜀〉之所願；此安危之機也，惟陛下慮之！”帝答曰：“王業﹑宮室，亦宜並立，滅賊之後，但當罷守禦耳，豈可復興役邪！ 復，扶又翻；下同。 是固君之職，〈蕭何〉之大略也。” 此指〈蕭何〉治〈未央宮〉事爲言。 〈羣〉曰：“昔〈漢祖〉惟與〈項羽〉爭天下，〈羽〉已滅，宮室燒焚，是以〈蕭何〉建武庫﹑太倉，皆是要急，然〈高祖〉猶非其壯麗。 〈羣〉因帝〈蕭何〉之言以陳善閉邪。〈蕭何〉事見十一卷〈高帝〉七年。 今二虜未平，誠不宜與古同也。夫人之所欲，莫不有辭，況乃天王，莫之敢違。前欲壞武庫，謂不可不壞也；後欲置之，謂不可不置也。 此皆指帝拒諫實事。壞，音怪。 若必作之，固非臣下辭言所屈；若少留神， 少，詩沼翻；下同。 卓然回意，亦非臣下之所及也。〈漢明帝〉欲起〈德陽殿〉，〈鍾離意〉諫，卽用其言，後乃復作之；殿成，謂羣臣曰：‘〈鍾離尙書〉在，不得成此殿也。’夫王者豈憚一人，蓋爲百姓也。 爲，于僞翻；下同。 今臣曾不能少凝聖聽， 凝，定也，停也；言帝不爲之留聽也。 不及〈意〉遠矣。”帝乃爲之少有減省。	1
入道曾经离乱前，长干古寺住多年。爱贫唯制莲花足，取性闲书树叶篇。自笑不归看石榜，谁高无事弄苔泉。身外空名何足问，吾心已出第三禅。	0
嫁得梁鸿六七年，耽书爱酒日高眠。雨荒春圃唯生草，雪压朝厨未有烟。身病忧来缘女少，家贫忘却为夫贤。谁知厚俸今无分，枉向秋风吹纸钱。	0
四年春二月，  行幸〈泰山〉。壬午，祀〈高祖〉於明堂，以配上帝，因受計。癸未，祀〈孝景皇帝〉於明堂。甲申，修封 （禪） 。  丙 （戊） 〔戌〕，  䄠〈石閭〉。夏四月辛亥，行幸〈不其山〉，祀神於〈交門宫〉，若有神饗坐拜者。五月，行還，幸〈建章宫〉，大置酒，赦天下。秋七月，〈趙〉地有蛇自郭外入，與邑中蛇羣鬬〈孝文廟〉下，邑中蛇死。冬十月甲寅晦，日有蝕之。十有二月，行幸〈雍〉，祠〈五畤〉，遂至〈安定〉﹑〈北地〉。	1
坐想亲爱远，行嗟天地阔。积疹甘毁颜，沈忧更销骨。迢迢游子心，望望归云没。乔木非故里，高楼共明月。夜深秋风多，闻雁来天末。	0
泉清兰菊稠，红果落城沟。保庆台榭古，感时琴瑟秋。硕儒欢颇至，名士礼能周。为谢邑中少，无惊池上鸥。	0
石田虞芮接，种树白云阴。穴闭神踪古，河流禹凿深。樵人应满郭，仙鸟几巢林。此会偏相语，曾供雪夜吟。	0
高阁渐凝露，凉叶稍飘闱。忆在南宫直，夜长钟漏稀。	0
犹欠一宵轮未满，紫霞红衬碧云端。谁能唤得姮娥下，引向堂前子细看。	0
〈袁子〉論曰：或云：“少府〈楊阜〉豈非忠臣哉？見人主之非則勃然觸之，與人言未嘗不道。” 道者，言之也。 答曰：“夫仁者愛人，施之君謂之忠，施於親謂之孝。今爲人臣，見   人主失道，力詆其非而播揚其惡，可謂直士，未爲忠臣也。故司空〈陳羣〉則不然，談論終日，未嘗言人主之非；書數十上， 上，時掌翻。 外人不知。君子謂〈羣〉於是乎長者矣。”	1
水北金台路，年年行客稀。近闻天子使，多取雁门归。	0
毕，恰似爪叉八星出。附耳毕股一星光，天街两星毕背傍。天节耳下八乌幢，毕下横列六诸王。王下四皂天高星，节下团圆九州城。毕口斜对五车口，车有三柱任纵横。车中五个天潢精，潢畔咸池三黑星。天关一星车脚边，参旗九个参车间。旗下直建九斿连，斿下十三乌天园，九斿天园参脚边。	0
4上以久旱，詔求致雨之方。司門員外郞〈李中敏〉上表，以爲：“仍歲大旱，非聖德不至，直以〈宋申錫〉之冤濫， 〈宋申錫〉事見上卷五年。 〈鄭注〉之姦邪。今致雨之方，莫若斬〈注〉而雪〈申錫〉。”表留中；〈中敏〉謝病歸〈東都〉。 《考異》曰：《新》﹑《舊》《中敏傳》皆云六年夏上此疏。今據《開成紀事》﹑《太和摧兇記》，皆云八年六月。   又，〈中敏〉疏言〈申錫〉臨終。按〈申錫〉去年七月卒，若六年則〈申錫〉尙在。今從《開成紀事》。	1
飒飒风叶下，遥遥烟景曛。霸陵无醉尉，谁滞李将军。	0
不知名利险，辛苦滞皇州。始觉飞尘倦，归来事绿畴。桃源迷处所，桂树可淹留。迹异人间俗，禽同海上鸥。古苔依井被，新乳傍崖流。野老堪成鹤，山神或化鸠。泉鸣碧涧底，花落紫岩幽。日暮餐龟壳，天寒御鹿裘。不辨秦将汉，宁知春与秋。多谢青溪客，去去赤松游。	0
朝班尽说人宜紫，洞府应无鹤着绯。从此玉皇须破例，染霞裁赐地仙衣。	0
1春，正月，己巳，〈羌〉酋〈白對蓬〉等各帥部落內屬。 酋，慈由翻。	1
欲迎天子看花去，下得金阶却悔行。恐见失恩人旧院，回来忆著五弦声。	0
愁眠枕上泪痕多，况复寒更月色过。与君万里难相见，不然一度梦中罗。	0
十二年（己巳﹑六九）	1
高甃绝行尘，开帘似有春。风倾竹上雪，山对酒边人。步暖先逢日，书空远见邻。还同内斋暇，登赏及诸姻。	0
〈魏〉員外散騎常侍〈游明根〉等來聘。〈明根〉奉使三返，上以其長者，禮之有加。 〈明根〉連三年來聘。長，知兩翻。	1
21六月，戊申，復以〈鄴都〉爲〈魏州〉， 〈莊宗〉〈同光〉元年卽位於〈魏州〉，以〈魏州〉爲〈興唐府〉，建〈東京〉。旣遷〈洛〉，〈同光〉三年，復〈唐〉之舊，以〈洛陽〉爲〈東都〉，改〈魏州〉之〈東京〉爲〈鄴都〉，今復以爲〈魏州〉。 留守﹑皇城使並停。	1
粉末为四体，春风为生涯。愿得纷飞去，与君为眼花。	0
〈柔然〉〈頭兵可汗〉求婚於〈東魏〉，丞相〈歡〉以〈常山王〉妹爲〈蘭陵公主〉，妻之。〈柔然〉數侵〈魏〉， 妻，七細翻。數，所角翻。 〈魏〉使中書舍人〈庫狄峙〉奉使至〈柔然〉，與約和親， 使，疏吏翻。 由是〈柔然〉不復爲寇。 復，扶又翻。	1
19辛未，詔以〈呂興〉爲安南將軍，都督〈交州〉諸軍事，以〈南中〉監軍〈霍弋〉遙領〈交州〉刺史，得以便宜選用長吏。〈弋〉表遣〈建寧〉〈爨谷〉爲〈交趾〉太守， 〈爨氏〉，〈建寧〉之大姓，世爲耆帥，至〈隋〉﹑〈唐〉爲〈東爨〉﹑〈西爨蠻〉。〈杜佑〉曰：〈昆明〉在〈越巂〉西南，諸〈爨〉所居。 率牙門〈董元〉﹑〈毛炅〉﹑ 炅，古迥翻，又古惠翻。 〈孟幹〉﹑〈孟通〉﹑〈爨能〉﹑〈李松〉﹑〈王素〉等將兵助〈興〉，未至，〈興〉爲其功曹〈王〉 【〈章〉：甲十一行本“王”作“李”；乙十一行本同；〈孔〉本同；〈張〉校同。】 〈統〉所殺。	1
通鑑二百二十四	1
〈周〉晉公〈護〉與〈李植〉相質，〈植〉辭窮。 頁五一六七	1
兔园春雪梁王会，想对金罍咏玉尘。今日相如身在此，不知客右坐何人。	0
何茲全標點容肇祖聶崇岐覆校	1
西花虽未谢，二菊又初芳。鬓云徒云白，腰金未是黄。曙花淩露彩，宵艳射星芒。日正开边树，风清发更香。山椒应散乱，篱下倍荧煌。泛酒遥相忆，何由共醉狂。	0
使回高品满城传，亲见沂公在阵前。百里旗幡冲即断，两重衣甲射皆穿。探知点检兵应怯，算得新移栅未坚。营被数惊乘势破，将经频败遂生全。密招残寇防人觉，遥斩元凶恐自专。首让诸军无敢近，功归部曲不争先。开通州县斜连海，交割山河直到燕。战马散驱还逐草，肉牛齐散却耕田。府中独拜将军贵，门下兼分宰相权。唐史上头功第一，春风双节好朝天。	0
禀朔华夷会，开春气象生。日随行阙近，岳为寿觞晴。作睿由稽古，昭仁事措刑。上玄劳眷佑，高庙保忠贞。星变当移幸，人心喜奉迎。传呼清御道，雪涕识臣诚。鼎饪和方济，台阶润欲平。扶天咨协力，并日召延英。金跃洪炉动，云驱众蛰惊。关中留王气，席上纵奇兵。累降搜贤诏，兼持进善旌。短辕收骥步，直路发鹏程。自乏匡时略，非沽矫俗名。鹤笼何足献，蜗舍别无营。羸带漳滨病，吟哀越客声。移居荒药圃，耗志在棋枰。醉忘身空老，书怜眼尚明。偶能甘蹇分，岂是薄浮荣。虑戒防微浅，□知近利轻。献陵三百里，寤寐祷时清。	0
浩露烟壒尽，月光閒有馀。松篁细阴影，重以帘牖疏。泛览星粲粲，轻河悠碧虚。纤云不成叶，脉脉风丝舒。丹灶炽东序，烧香罗玉书。飘飘魂神举，若骖鸾鹤舆。感念夙昔意，华尚簪与裾。簪裾讵几许，累创吞钩鱼。今闻馨香道，一以悟臭帤。悟觉誓不惑，永抱胎仙居。昼夜欣所适，安知岁云除。行行二三友，君怀复何如。	0
问吾常宴息，泉上何处好。独有潓阳亭，令人可终老。前轩临潓泉，凭几漱清流。外物自相扰，渊渊还复休。有时出东户，更欲檐下坐。非我意不行，石渠能留我。峰石若鳞次，欹垂复旋回。为我引潓泉，泠泠檐下来。天寒宜泉温，泉寒宜天暑。谁到潓阳亭，其心肯思去。	0
尘到朝元边使急，千官夜发六龙回。辇前月照罗衫泪，马上风吹蜡烛灰。公主妆楼金锁涩，贵妃汤殿玉莲开。有时云外闻天乐，知是先皇沐浴来。	0
7復榷天下酒，惟〈西京〉不榷。 罷榷酒見二百二十五卷〈大曆〉十四年七月。榷，古岳翻。	1
辛巳，上崩于〈太和殿〉。 年三十三。 以〈楊嗣復〉攝冢宰。	1
〈燕王〉〈守光〉嘗衣赭袍， 衣，於旣翻。赭，音者。赭袍，〈唐〉世天子之服。 顧謂將吏曰：“今天下大亂，英雄角逐，吾兵強地險，亦欲自帝，何如？”〈孫鶴〉曰：“今內難新平， 謂新平〈滄〉﹑〈德〉。斯言不當發於〈孫鶴〉。難，乃旦翻。 公私困竭，〈太原〉窺吾西，〈契丹〉伺吾北， 伺，相利翻。 遽謀自帝，未見其可。大王但養士愛民，訓兵積穀，德政旣脩，四方自服矣。”〈守光〉不悅。	1
11甲寅，制復以正月爲十一月，一月爲正月。 以十一月爲正月，事見二百四卷〈天授〉元年。以一月爲正月，用〈夏〉正建寅也。復，扶又翻。 赦天下。	1
8丙辰，詔進〈司馬昭〉爵位九錫如前，〈昭〉固讓，乃止。	1
8三月，戊寅 【〈嚴〉：“寅”改“申”。】 朔，日有食之。	1
喜见幽人会，初开野客茶。日成东井叶，露采北山芽。文火香偏胜，寒泉味转嘉。投铛涌作沫，著椀聚生花。稍与禅经近，聊将睡网赊。知君在天目，此意日无涯。	0
〈閩〉人鑄〈永隆〉通寶大鐵錢，一當鉛錢百。	1
〈薛延陀〉〈眞珠可汗〉 可，從刊入聲。汗，音寒。 使其姪〈突利設〉來納幣，獻馬五萬匹，牛﹑橐駝萬頭，羊十萬口。庚申，〈突利設〉獻饌， 饌，皺戀翻，又皺皖翻。 上御〈相思殿〉， 按〈褚遂良〉疏云：“御幸北門，受其獻食。”則〈相思殿〉蓋在〈玄武門〉內。 大饗羣臣，設十部樂， 增樂爲十部，見一百九十五卷十四年。 〈突利設〉再拜上壽，賜賷甚厚。	1
31癸未，〈馬燧〉將步騎三萬攻〈絳州〉。 〈絳州〉時屬〈李懷光〉。將，卽亮翻，又音如字。騎，奇寄翻。	1
4夏，四月，丁卯，〈魏〉主如〈白登〉；壬申，如〈崞山〉。 崞，音郭。	1
20庚辰，尙書左丞﹑同平章事〈鄭餘慶〉罷爲太子賓客。	1
温谷春生至，宸游近甸荣。云随天上转，风入御筵轻。翠盖浮佳气，朱楼依太清。朝臣冠剑退，宫女管弦迎。	0
金氏村中一病夫，生涯濩落性灵迂。唯看老子五千字，不蹋长安十二衢。药铫夜倾残酒煖，竹床寒取旧毡铺。闻君欲发江东去，能到茅庵访别无。	0
路岐人不见，尚得记心中。月忆潇湘渚，春生兰杜丛。鸟啼花半落，人散爵方空。所赠诚难荅，泠然一雅风。	0
绿杨阴转画桥斜，舟有笙歌岸有花。尽日会稽山色里，蓬莱清浅水仙家。	0
7己卯，〈江〉﹑〈淮〉﹑海並溢。	1
二年（庚申﹑四八○）	1
12丙子，以〈丹楊〉尹〈劉秀之〉爲尙書右僕射。	1
杏阁披青磴，雕台控紫岑。叶齐山路狭，花积野坛深。萝幌栖禅影，松门听梵音。遽忻陪妙躅，延赏涤烦襟。	0
初，〈晉〉置鄕兵，號天威軍。 見二百八十四卷〈晉〉〈出帝〉〈開運〉元年。 敎習歲餘，村民不閑軍旅，竟不可用；悉罷之，但令七戶輸錢十千，其鎧仗悉輸官。而無賴子弟，不復肯復農業， 不復之復，扶又翻，再也。肯復之復，讀如字，反也。 山林之盜，自是而繁。及〈契丹〉入〈汴〉，縱〈胡〉騎打草穀； 事見上正月。 又多以其子弟及親信左右爲節度使﹑刺史，不通政事，〈華〉人之狡獪者多往依其麾下，敎之妄作威福，掊斂貨財，民不堪命。 狡，古巧翻。獪，古外翻。掊，蒲侯翻。斂，力贍翻。 於是所在相   聚爲盜，多者數萬人，少者不減千百，攻陷州縣，殺掠吏民。〈滏陽〉賊帥〈梁暉〉，有衆數百，送款〈晉陽〉求效用，帝許之。〈磁州〉刺史〈李穀〉密通表於帝，令〈暉〉襲〈相州〉； 《舊唐書》《地理志》：〈滏陽〉，〈漢〉〈武安縣〉地，〈隋〉置〈滏陽縣〉，〈唐〉屬〈𥔵州〉，爲州治所。《九域志》：〈滏陽〉南至〈相州〉六十里。帥，所類翻。 〈暉〉偵知〈高唐英〉未至， 偵，丑鄭翻。 〈相州〉積兵器，無守備，丁丑夜，遣壯士踰城入，啓關納其衆，殺〈契丹〉數百，其守將突圍走。〈暉〉據州自稱留後，表言其狀。 表言於〈晉陽〉。將，卽亮翻。	1
三千里外巴蛇穴，四十年来司马官。瘴色满身治不尽，疮痕刮骨洗应难。常甘人向衰容薄，独讶君将旧眼看。前日诗中高盖字，至今唇舌遍长安。	0
献捷灵州倅，归时宠拜新。论边多称旨，许国誓亡身。马渴黄河冻，雁回青冢春。到蕃唯促战，应不肯和亲。	0
〔有傷於〕人　從《漢書》《循吏傳》補。	1
〈張駿〉治兵，欲乘虛襲〈長安〉。理曹郞中〈索詢〉諫曰： 理曹郞中，〈張氏〉所置，以掌刑獄。索，昔各翻。 “〈劉曜〉雖東征，其子〈胤〉守〈長安〉，未易輕也。 易，以豉翻；下同。 借使小有所獲，彼若釋東方之圖，還與我校；禍難之期，未可量也。” 難，乃旦翻。量，音良。 〈駿〉乃止。	1
何处春深好，春深富贵家。马为中路鸟，妓作后庭花。罗绮驱论队，金银用断车。眼前何所苦，唯苦日西斜。	0
唯此两何，杀人最多。	0
世事日可见，身名良蹉跎。尚瞻白云岭，聊作负薪歌。	0
箫韶九奏韵凄锵，曲度虽高调不伤。却见孤村明月夜，一声牛笛断人肠。	0
玉纤挑落折冰声，散入秋空韵转清。二五指中句塞雁，十三弦上啭春莺。谱从陶室偷将妙，曲向秦楼写得成。无限细腰宫里女，就中偏惬楚王情。	0
梅含柳已动，昨日起东风。惆怅心徒壮，无如鬓作翁。百年飘若水，万绪尽归空。何可宗禅客，迟回岐路中。	0
玉干一寻馀，苔花锦不如。劲堪和醉倚，轻好向空书。采拂稽山曲，因依释氏居。方辰将独步，岂与此君疏。	0
詭諸王錢二萬使人通丹致之　《後漢書》《逸民列傳》作“乃詭説五王，求錢千萬，約能致〈丹〉，而别使人要劫之”。	1
17乙巳，〈齊〉遣使來聘。 使，疏吏翻；下同。	1
〈魏世祖〉追悼〈景穆太子〉不已；中常侍〈宗愛〉懼誅，二月甲寅，弑帝， 年四十五，諡曰〈太武皇帝〉。《考異》曰：《宋書》作“庚申”，今從《魏書》。 尙書左僕射〈蘭延〉﹑ 《魏書》《官氏志》：北方諸姓，〈烏洛蘭氏〉改爲〈蘭氏〉。 侍中〈和𤴓〉﹑〈薛提〉等祕不發喪。〈𤴓〉 【〈章〉：十二行本“𤴓”上有“延”字；乙十一行本同；〈孔〉本同；〈張〉校同。】 以皇孫〈濬〉沖幼，欲立長君， 𤴓，五下翻。長，知兩翻。 徵〈秦王〉〈翰〉，置之祕室； 祕室，祕密之室。 〈提〉以〈濬〉嫡皇孫，不可廢。議   久不決。〈宗愛〉知之，自以得罪於〈景穆太子〉，而素惡〈秦王〉〈翰〉， 惡，烏路翻。 善〈南安王〉〈余〉，乃密迎〈余〉自中宮便門入禁中，矯稱〈赫連皇后〉令召〈延〉等。 〈赫連皇后〉，〈夏〉主〈勃勃〉之女也。 〈延〉等以〈愛〉素賤，不以爲疑，皆隨入。〈愛〉先使宦者三十人持兵伏於禁中，〈延〉等入，以次收縛，斬之；殺〈秦王〉〈翰〉於永巷而立〈余〉。大赦，改元〈承平〉，尊皇后爲皇太后，以〈愛〉爲大司馬﹑大將軍﹑太師﹑都督中外諸軍事﹑領中祕書，封〈馮翊王〉。 史言〈魏〉亂。	1
萧飒清风至，悠然发思端。入林翻别叶，绕树败红兰。晓拂轻霜度，宵分远籁攒。稍依帘隙静，遍觉坐隅寒。乍逐惊蓬振，偏催急漏残。遥知洞庭水，此夕起波澜。	0
〈郭子儀〉以〈回紇〉兵精，勸上益徵其兵以擊賊。〈懷仁可汗〉遣其子〈葉護〉及將軍〈帝德〉等將精兵四千餘人來至〈鳳翔〉；上引見〈葉護〉，宴勞賜賚，惟其所欲。 見，賢遍翻。勞，力到翻。 丁亥，元帥   〈廣平王〉〈俶〉將〈朔方〉等軍及〈回紇〉﹑〈西域〉之衆十五萬，號二十萬，發〈鳳翔〉。〈俶〉見〈葉護〉，約爲兄弟，〈葉護〉大喜，謂〈俶〉爲兄。〈回紇〉至〈扶風〉，〈郭子儀〉留宴三日。〈葉護〉曰：“國家有急，遠來相助，何以食爲！”宴畢，卽行。日給其軍羊二百口，牛二十頭，米四十斛。	1
红颜岁岁老金微，砂碛年年卧铁衣。白草城中春不入，黄花戍上雁长飞。	0
早起或因携酒出，晚归多是看花回。若抛风景长闲坐，自问东京作底来。	0
乳乌哑哑飞复啼，城头晨夕宫中栖。吴王别殿绕江水，后宫不开美人死。	0
19丁巳，初令百官正衙常朝外，五日一赴內殿起居。 時正衙常朝御〈文明殿〉，朔望御之。內殿，〈中興殿〉也。朝，直遙翻。	1
林上梨花雪压枝，独攀琼艳不胜悲。依前此地逢君处，还是去年今日时。且恋残阳留绮席，莫推红袖诉金卮。腾腾战鼓正多事，须信明朝难重持。	0
〈隋〉末羣盜起，冠軍司兵〈李襲譽〉 按《新書李襲譽傳》：仕〈隋〉爲冠軍府司兵。考之《隋志》，冠軍﹑輔國將軍，從六品   耳。其府司兵，當在流外小官也。冠，古玩翻。 說〈西京〉留守〈陰世師〉 守，式又翻。 遣兵據〈永豐倉〉，發粟以賑貧乏，出庫物賞戰士，移檄郡縣，同心討賊。〈世師〉不能用。 說，輸芮翻。 乃求募兵〈山南〉，〈世師〉許之。上克〈長安〉，自〈漢中〉召還，爲太府少卿； 〈隋〉避諱，以〈漢中〉爲〈漢川郡〉，〈唐〉復曰〈漢中〉，仍改郡曰〈梁州〉。〈梁〉﹑〈洋〉等州皆在〈長安〉〈南山〉之南。少，始照翻。 乙未，附〈襲譽〉籍於宗正。 〈李襲譽〉之先，亦出於〈隴西〉，故附之屬籍以親之。宗正寺，掌天子族親屬籍，以別昭穆。 〈襲譽〉，〈襲志〉之弟也。 〈李襲志〉時事〈蕭銑〉。	1
〈李吉甫〉﹑〈李絳〉數爭論於上前，禮部尙書﹑同平章事〈權德輿〉居中無所可否；上鄙之。 數，所角翻。鄙，陋也。 辛未，〈德輿〉罷守本官。	1
何处难忘酒，青门送别多。敛襟收涕泪，簇马听笙歌。烟树灞陵岸，风尘长乐坡。此时无一盏，争奈去留何。	0
〈崔季康〉及〈昭義〉節度使〈李鈞〉與〈李克用〉戰於〈洪谷〉，兩鎭兵敗，〈鈞〉戰死。〈昭義〉兵還至〈代州〉，士卒剽掠， 剽，匹妙翻。 〈代州〉民殺之殆盡，餘衆自〈鵶鳴谷〉走歸〈上黨〉。 〈鵶鳴谷〉在〈忻州〉〈秀容縣〉東北。《考異》曰：《舊紀》：“〈河東〉節度使〈崔季康〉與北面行營招討使〈李鈞〉與〈沙陀〉〈李克用〉戰于〈岢嵐軍〉之〈洪谷〉，王師大敗，〈鈞〉中流矢而卒。戊戌，至〈代州〉，〈昭義軍〉亂，爲〈代州〉百姓所殺殆盡。”此年《實錄》略同。〈廣明〉元年八月《實錄》：“〈河東〉奏〈昭義〉節度使〈李鈞〉爲〈猛虎軍〉   所殺。”又曰：“詔統本道兵由〈鴈門〉出討〈雲州〉，與賊戰，敗歸，爲其下殺之。”《新紀》：“庚辰，〈崔季康〉﹑〈李鈞〉及〈李克用〉戰於〈洪谷〉，敗績。”〈薛居正〉《五代史紀》曰：“〈乾符〉六年春，朝廷以〈昭義〉節度使〈李鈞〉充北面招討使，將〈上黨〉﹑〈太原〉之師過〈石嶺關〉，屯于〈代州〉，與〈幽州〉〈李可舉〉會〈赫連鐸〉同攻〈蔚州〉。〈獻祖〉以一軍禦之，〈武皇〉以一軍南抵〈遮虜城〉以拒〈李鈞〉。是冬，大雪，弓弩折絕，南軍苦寒，臨戰大敗，奔歸〈代州〉，〈李鈞〉中流矢而卒。”《唐末見聞錄》曰：“十九日，〈崔尙書〉發往〈岢嵐軍〉，請別敕〈賈敬嗣〉大夫權兵馬留後，觀察判官〈李劭〉權觀察留後。〈昭義〉節度使〈李鈞〉領本道兵馬到〈代州〉，軍變，被〈代州〉殺戮並盡，捉到〈李鈞〉，殘軍潰散，取〈鵶鳴谷〉各歸本道。”按〈昭義〉軍變，必非〈李鈞〉所爲。〈代州〉百姓捉到〈李鈞〉，不知如何處之。今從《舊紀》。	1
逢贼得命，更望复子。	0
鞍马和花总是尘，歌声处处有佳人。五陵年少粗于事，栲栳量金买断春。	0
〈李德裕〉以〈柳仲郢〉爲〈京兆〉尹；素與〈牛僧孺〉善，謝〈德裕〉曰：“不意太尉恩奬及此，仰報厚德，敢不如〈奇章公〉門館！”〈德裕〉不以爲嫌。 〈隋〉封〈牛弘〉爲〈奇章公〉，〈牛僧孺〉蓋其後也，故時人亦呼之爲〈奇章公〉。〈宋白〉曰：〈奇章縣〉屬〈巴州〉，本〈漢〉〈葭萌縣〉地，〈梁〉置〈奇章縣〉，取縣東八里〈奇章山〉爲名。	1
身名身事两蹉跎，试就先生问若何。从此神仙学得否，白须虽有未为多。	0
〈劉總〉奏分〔以〕〈幽〉﹑〈涿〉﹑〈營〉爲一道。 頁七七九二	1
13秋，七月，〈惠王〉〈友能〉降；庚子，詔赦其死，降封〈房陵侯〉。	1
38上將幸〈華淸宮〉，戊午，宰相率兩省供奉官詣〈延英門〉， 兩省，以中書﹑門下言也。兩省官自左﹑右常侍以下至遺﹑補﹑起居郞﹑舍人，皆供奉官也。〈延英門〉，〈延英殿〉門。 三上表切諫，且言：“如此，臣輩當扈從。” 從，才用翻；下同。 求面對，皆不聽。諫官伏門下， 門下，謂〈延英門〉下。 至暮，乃退。己未，未明，上自複道出城，幸〈華淸宮〉， 自複道至〈興慶宮〉，因而出城，不欲出皇城，使百官知之而扈從也。 獨公主﹑駙馬﹑中尉﹑神   策六軍使帥禁兵千餘人扈從，晡時還宮。 帥，讀曰率。	1
孤鸾将鹤群，晴日丽春云。何幸晚飞者，清音长此闻。	0
曾看轻舟渡远津，无风著岸不经旬。只缘命蹇须知命，却是人争阻得人。	0
〈漢〉主立其子〈永〉爲〈魯王〉，〈理〉爲〈梁王〉。 《晉書》《地理志》：〈劉備〉以郡國封建諸王，或遙采嘉名，不由檢其土地所出，〈孫權〉亦取〈中州〉嘉號封建諸王。自此迄於〈南北朝〉，大率類此。	1
殷红浅碧旧衣裳，取次梳头闇澹妆。夜合带烟笼晓日，牡丹经雨泣残阳。低迷隐笑原非笑，散漫清香不似香。频动横波嗔阿母，等闲教见小儿郎。	0
西园春早，夹径抽新草。冰散漪澜生碧沼，寒在梅花先老。与君同饮金杯，饮馀相取徘徊。次第小桃将发，轩车莫厌频来。	0
轻风略略柳欣欣，晴色空濛远似尘。斗柄未回犹带闰，江痕潜上已生春。兰成宅里寻枯树，宋玉亭前别故人。心断洛阳三两处，窈娘堤抱古天津。	0
忽忆芳时频酩酊，却寻醉处重裴回。杏花结子春深后，谁解多情又独来。	0
地际朝阳满，天边宿雾收。风兼残雪起，河带断冰流。北阙驰心极，南图尚旅游。登临思不已，何处得销愁。	0
1春，正月，己巳，車駕自〈東都〉北巡；庚辰，至〈潞州〉，給復五年； 上嘗爲〈潞州〉別駕故也。復，方目翻。 辛卯，至〈幷州〉，置〈北都〉，以〈幷州〉爲〈太原府〉，刺史爲尹；二月，戊申，還至〈晉州〉。	1
〈劉𨝻〉至〈潼關〉東，獲〈劉知俊〉伏路兵〈藺如海〉等三十人，釋之使爲前導。 〈劉知俊〉旣得〈潼關〉，於〈關〉外沿路伏兵以候望，〈劉鄩〉反得而用之以爲鄕導。〈史炤〉曰：〈藺〉，姓也，其先〈韓獻子〉玄孫曰〈康〉，食采於〈藺〉，因氏焉。 〈劉知浣〉迷失道，盤桓數日，乃至〈關〉下，〈關〉吏納之。〈如海〉等繼至，〈關〉吏不知其已被擒，亦納之。 被，皮義翻。 〈𨝻〉兵乘門開直進，遂克〈潼關〉，追及〈知浣〉，擒之。癸丑，帝至〈陝〉。 陝，式冉翻。	1
紫粉笔含尖火燄，红胭脂染小莲花。芳情乡思知多少，恼得山僧悔出家。	0
〈沈攸之〉盡銳攻〈郢城〉，〈柳世隆〉乘間屢破之。 間，古莧翻。 〈蕭賾〉遣軍主〈桓敬〉等八軍據〈西塞〉， 〈西塞山〉在今〈武昌縣〉東百三十里，界于兩山之間。《土俗編》曰：〈吳〉﹑〈楚〉舊境分界于此。 爲〈世隆〉聲援。	1
细吟冯翊使君诗，忆作馀杭太守时。君有一般输我事，柘枝看校十年迟。	0
11初，〈楊復恭〉爲中尉，借度支賣麴一年之利以贍兩軍，自是不復肯歸。 度，徒洛翻。復，扶又翻；下同。 至是，〈崔胤〉草赦， 草赦文及諸條件。 欲抑宦官，聽酤者自造麴，但月輸榷酤錢；兩軍先所造麴，趣令減價賣之，過七月無得復賣。 榷，訖岳翻。酤，音故。復，扶又翻。《會要》：〈會昌〉六年九月，敕〈揚州〉等八道州府置榷酤，幷置官店酤酒，代百姓納榷酒錢，幷充資助軍用；如有人私酤酒及置私麴者，罪止一身，不得沒入家產。蓋榷酤賣麴，本皆屬度支。	1
上遣尙書左 【〈章〉：十二行本“左”作“右”；乙十一行本同。】 僕射〈沈文季〉助〈豐城公〉〈遙昌〉守〈壽陽〉。 是年春正月，遣〈沈文季〉督〈豫州〉諸軍。〈豫州〉治〈壽陽〉。 〈文季〉入城，止游兵不聽出，洞開城門，嚴加守備。〈魏〉兵尋退。	1
9辛丑，〈段志玄〉擊〈吐谷渾〉，破之，追奔八百餘里，去〈靑海〉三十餘里， 〈吐谷渾〉中有〈靑海〉。〈闞駰〉曰：〈漢〉〈金城郡〉〈臨羌縣〉西有〈卑禾羌海〉，世謂之〈靑海〉，東去〈西平〉二百五十里。〈西平〉，〈唐〉〈鄯州〉也。吐，從暾入聲。谷，音浴。 〈吐谷渾〉驅牧馬而遁。	1
有哀主　哀，疑作“衰”。	1
云环独?细蜻蜓，雪手轻柔玳瑁筝。飞雁一行挑玉柱，十三弦上语嘤嘤。	0
长安清明好时节，只宜相送不宜别。恶心床上铜片明，照见离人白头发。	0
太始元年（乙酉﹑前九六）〈應劭〉曰：言盪滌天下，與民更始，故以冠元。	1
〈楚〉〈靜江〉節度副使﹑知〈桂州〉〈馬希隱〉，〈武穆王〉〈殷〉之少子也。〈楚王〉〈希廣〉﹑〈希萼〉兄弟爭國，〈南漢〉主以內侍〈吳懷恩〉爲西北招討使，將兵屯境上，伺間密謀進取， 少，詩照翻。伺，相吏翻。間，古莧翻。 〈希廣〉遣指揮使〈彭彥暉〉將兵屯〈龍峒〉以備之。 〈桂州〉溪南有〈白龍洞〉，在平地半山上。 〈希萼〉自〈衡山〉遣使以〈彥暉〉爲〈桂州〉都監﹑在城外內巡檢使﹑判軍府事，〈希隱〉惡之， 惡，烏路翻。 潛遣人吿〈蒙州〉刺史〈許可瓊〉。〈可瓊〉方畏〈南漢〉之逼，卽棄〈蒙州〉，引兵趣〈桂州〉， 〈蒙〉﹑〈桂〉相去四百餘里。趣，七喩翻。 與〈彥暉〉戰於城中，〈彥暉〉敗，奔〈衡山〉，〈可瓊〉留屯〈桂州〉。〈吳懷恩〉據〈蒙州〉，進兵侵掠，〈桂管〉大擾，〈希隱〉﹑〈可瓊〉不知所爲，但相與飮酒對泣。	1
〈操〉自擊〈劉備〉於〈汝南〉，〈備〉奔〈劉表〉，〈龔都〉等皆散。 〈備〉合〈龔都〉事見上卷上年。 〈表〉聞備至，自出郊迎，   以上賓禮待之，益其兵，使屯〈新野〉。 《水經註》，〈新野縣〉，在〈安衆縣〉東南。 〈備〉在〈荆州〉數年，嘗於〈表〉坐起至廁，慨然流涕。〈表〉怪，問〈備〉，〈備〉曰：“平常身不離鞍， 坐，徂臥翻。離，力智翻。 髀肉皆消。今不復騎，髀裏肉生。日月如流，老將至矣，而功業不建，是以悲耳。” 史言〈備〉志氣不衰，所以能成三分之業。復，扶又翻。	1
老辞游冶寻花伴，病别荒狂旧酒徒。更恐五年三岁后，些些谭笑亦应无。	0
二年（癸未﹑七四三）	1
王崇武標點容肇祖聶崇岐覆校	1
23九月，〈平盧軍〉奏節度使〈宋威〉薨。 老病而死，固其宜也。史書〈威〉死，以爲握兵玩寇不能報國之戒。	1
男抱琵琶女作舞，主人再拜听神语。新妇上酒勿辞勤，使尔舅姑无所苦。椒浆湛湛桂座新，一双长箭系红巾。但愿牛羊满家宅，十月报赛南山神。青天无风水复碧，龙马上鞍牛服轭。纷纷醉舞踏衣裳，把酒路旁劝行客。	0
〈魏公〉〈廋〉遺〈吳王〉〈垂〉及〈皇甫眞〉牋曰： 遺，于季翻。 “〈苻堅〉﹑〈王猛〉，皆人傑也，謀爲〈燕〉患久矣；今不乘機取之，恐異日〈燕〉之君臣將有〈甬東〉之悔矣！” 《左傳》：〈吳〉入〈越〉，〈越子〉保于〈會𥡴〉，使行成於〈吳〉，〈吳子〉許之。〈伍子胥〉諫，不聽。其後〈越〉入〈吳〉，請使〈吳王〉居〈甬東〉。〈吳王〉曰：“孤老矣，不能事君王也。吾悔不用〈子胥〉之言，自令陷此！”乃縊。〈賈逵〉曰：〈甬東〉，〈越〉鄙，〈甬江〉東也。《索隱》曰：今〈鄮縣〉卽其處。甬，余隴翻。 〈垂〉謂〈眞〉曰：“方今爲人患者必在於〈秦〉，主上富於春秋，觀太傅識度，豈能敵〈苻堅〉﹑〈王猛〉乎？”〈眞〉曰：“然，吾雖知之，如言不用何！”	1
有酒有酒东方明，一杯既进吞元精。尚思天地之始名，一元既二分浊清。地居方直天体明，胡不八荒圢圢如砥平。胡山高屹崒海泓澄，胡不日车杲杲昼夜行。胡为月轮灭缺星?盯，呜呼不得真宰情，我可奈何兮杯再倾。	0
山空蕙气香，乳管折云房。愿值壶中客，亲传肘后方。三更礼星斗，寸匕服丹霜。默坐树阴下，仙经横石床。	0
闲韵虽高不衒才，偶抛猿鸟乍归来。夕阳照个新红叶，似要题诗落砚台。	0
圣人生日明朝是，私地教人属内监。自写金花红榜子，前头先进凤皇衫。	0
堂献瑶篚，庭敷璆县。礼备其容，乐和其变。肃肃亲享，雍雍执奠。明德惟馨，蘋蘩可荐。	0
〈史炤〉《釋文》曰：少，失邵切。〈少城〉治〈成都〉，〈太城〉治〈益州〉。〈漢武帝〉開西南夷，置〈益州郡〉，治〈滇池〉，更〈漢〉﹑〈三國〉，分置改置不一。今〈太城〉治〈益州〉，未詳〈益州〉所置也。（〈海陵〉本同。）余按〈成都〉有〈太城〉﹑〈少城〉二城，皆〈秦〉〈張儀〉所築。〈儀〉旣築〈太城〉，後一年，又築〈少城〉。〈太城〉，〈成都〉子城也。〈少城〉唯西南北三壁，東卽〈太城〉之西墉。〈秦〉置〈蜀郡〉，〈晉武帝〉〈太康〉中，改曰〈成都國〉，改〈蜀郡〉太守曰〈成都〉內史。〈成都〉治〈少城〉者，〈成都〉內史治〈少城〉也；〈益州〉治〈太城〉者，〈益州〉刺史治〈太城〉也。〈史炤〉〈蜀〉人，豈無文獻之足徵！旣不能尙友古人，又不能親師取友，求其說而不得，乃顚倒《通鑑》本文，以爲〈少城〉治〈成都〉﹑〈太城〉治〈益州〉，又汎引〈武帝〉所置之〈益州郡〉，終不得其說，疏繆甚矣！	1
〈朱泚〉 【〈章〉：十二行本“泚”下有“旣”字；乙十一行本同。】 自〈奉天〉敗歸， 事見上卷〈建中〉四年。泚，且禮翻，又音此。 〈李晟〉謀取〈長安〉。〈劉德信〉與〈晟〉俱屯〈東渭橋〉， 〈劉德信〉屯〈東渭橋〉，事始見二百二十八卷〈建中〉四年。晟，成正翻。 不受〈晟〉節制；〈晟〉因〈德信〉至營中，數以〈滬澗〉之敗及所過剽掠之罪，斬之； 數，所具翻，又所主翻。滬，侯古翻。剽，匹妙翻。〈滬澗〉之敗見二百二十八卷〈建中〉四年。是年十一月，旣加〈李晟〉神策行營節度，〈劉德信〉可得而不受節制乎！況又有敗軍及剽掠之罪，斬之宜矣。 因以數騎馳入〈德信〉軍，勞其衆， 勞，力到翻。騎，奇寄翻。 無敢動者，遂幷將之，軍勢益振。 將，卽亮翻，又音如字。	1
〈齊〉〈斛律光〉果出〈晉州〉道，於〈汾〉北築〈華谷〉﹑〈龍門〉二城。 《五代志》：〈絳郡〉〈稷山縣〉有〈後魏〉〈龍門郡〉。 〈光〉至〈汾〉東，與〈孝寬〉相見，〈光〉曰：“〈宜陽〉一城，久勞爭戰。今已舍彼， 舍，讀曰捨。 欲於〈汾〉北取償，幸勿怪也。”〈孝寬〉曰：“〈宜陽〉，彼之要衝，〈汾〉北，我之所棄。我棄彼取，其償安在！君輔翼幼主，位望隆重，不撫循百姓而極武窮兵，苟貪尋常之地，塗炭疲弊之民，竊爲君不取也！” 爲，于僞翻。	1
泉石磷磷声似琴，闲眠静听洗尘心。莫轻两片青苔石，一夜潺湲直万金。	0
14辛丑，〈齊〉人跨〈淮〉立橋栅渡兵，夜至〈方山〉，〈徐嗣徽〉等列艦於〈靑墩〉，至于〈七磯〉，以斷〈周文育〉歸路。 艦，戶黯翻；下同。墩，音敦。斷，音短。 〈文育〉鼓譟而發，〈嗣徽〉等不能制；至旦，反攻〈嗣徽〉。〈嗣徽〉驍將〈鮑砰〉獨以小艦殿軍， 驍，堅堯翻。將，卽亮翻；下同。砰，普耕翻。殿，丁練翻。 〈文育〉乘單舴艋與戰， 舴，陟格翻。艋，莫梗翻。舴艋，小船。一舟曰單。 跳入艦中， 跳，他弔翻。 斬〈砰〉，仍牽其艦而還。 還，從宣翻，又如字。 〈嗣徽〉衆大駭，因留船〈蕪湖〉，自〈丹楊〉步上。 上，時掌翻；下槊上同。 〈陳霸先〉追〈侯安都〉﹑〈徐度〉皆還。 追〈梁山〉之軍還〈建康〉，以禦〈齊〉師。	1
3二月，甲寅，宴新除縣令於朝堂，上作《令長新戒》一篇，賜天下縣令。 朝，直遙翻。長，知兩翻。	1
北期何意促，蕙草夜来繁。清月思淮水，春风望国门。此时休旋逸，万里忽飞翻。若忆山阴会，孤琴为我援。	0
〈元膺〉鞫〈訾嘉珍〉﹑〈門察〉，始知殺〈武元衡〉者乃〈師道〉也，〈元膺〉密以聞；以檻車送二人詣〈京師〉。上業已討〈王承宗〉，不復窮治。 復，扶又翻。 〈元膺〉上言：“近日藩鎭跋扈不臣，有可容貸者。至於〈師道〉謀屠都城，燒宮闕，悖逆尤甚，不可不誅。” 悖，蒲內翻，又蒲沒翻。 上以爲然；而方討〈吳元濟〉，絕〈王承宗〉，故未暇治〈師道〉也。 史說得〈憲宗〉心事出。	1
中（書）〔軍〕次之　從《後漢書》《光武帝紀》改。	1
十年（甲子﹑五四四）	1
峰峦多秀色，松桂足清声。自有山林趣，全忘城阙情。	0
十三年（戊午﹑七七八）	1
千里嘉陵江水声，何年重绕此江行。只应添得清宵梦，时见满江流月明。	0
遣（諫議）大夫桓譚　從《漢書》《翟方進傳》删。	1
枕低被暖身安稳，日照房门帐未开。还有少年春气味，时时暂到梦中来。	0
30九月癸卯，殿中少監〈崔漢衡〉自〈吐蕃〉歸， 去年〈崔漢衡〉使〈吐蕃〉。 贊普遣其臣〈區頰贊〉隨〈漢衡〉入見。 見，賢遍翻。	1
泛湖劳水戏，饮漱厌清澜。来登望远亭，心目又不闲。孤峰入座□，高岭横前轩。更复欢长风，萧寥窗户间。外物能扰人，吾将息其端。归来湖中馆，□户聊自安。	0
郡守轻诗客，乡人薄钓翁。解怜徐处士，唯有李郎中。	0
28丁酉，以禮部侍郞〈鄭珏〉爲中書侍郞﹑同平章事。〈珏〉，〈綮〉之姪孫也。 〈鄭綮〉見二百五十九卷〈唐昭宗〉〈乾寧〉元年。《考異》曰：〈薛〉《史》《梁末帝紀》無〈珏〉初拜相年月。此年十月丁酉，以中書侍郞﹑平章事〈鄭珏〉兼刑部尙書﹑平章事，至〈貞明〉四年四月己酉，又云以中書侍郞﹑平章事〈鄭珏〉兼刑部尙書。疑〈貞明〉二年拜相，四年轉刑部尙書也。《本傳》云：“累遷禮部侍郞，〈貞明〉中拜平章事。”《唐餘錄》《均帝紀》：“〈貞明〉二年十月丁酉，禮部侍郞〈鄭珏〉爲中書侍郞﹑平章事。”今從之。又〈高若拙〉《後史補》云：“〈珏〉應一十九舉方捷，姓名爲第十九人，第行亦同；自登第凡十九年爲宰相。”今按〈珏〉〈光化〉三年及第，自〈光化〉三年至此年纔十七年矣，又不可合。	1
〈何進〉召〈卓〉使將兵詣〈京師〉。 《考異》曰：《進傳》曰：“召〈卓〉屯〈關〉中〈上林苑〉。”按時〈卓〉已駐〈河東〉，若屯〈上林〉，則更爲西去，非所以脅太后也。今從《卓傳》。 侍御史〈鄭泰〉諫曰：“〈董卓〉強忍寡義，志欲無厭， 厭，於鹽翻。 若借之朝政， 借，子夜翻。 授以大事，將恣凶欲，必危朝廷。明公以親德之重，據阿衡之權，秉意獨斷， 斷，丁亂翻。 誅除有罪，誠不宜假〈卓〉以爲資援也！且事留變生，〈殷〉鑒不遠， 謂〈竇武〉之事，可爲〈殷〉鑒也。 宜在速決。”尙書〈盧植〉亦言不宜召〈卓〉，〈進〉皆不從。〈泰〉乃棄官去，謂〈荀攸〉曰：“〈何公〉未易輔也。” 易，以豉翻。	1
〈魏〉主以其妹〈武威公主〉妻〈河西王〉〈牧犍〉， 妻，七細翻。犍，居言翻。 〈河西王〉遣〈宋繇〉奉表詣〈平城〉謝，且問公 【〈章〉：甲十一行本“公”上有“其母及”三字；乙十一行本同；〈孔〉本同；〈張〉校同；〈退齋〉校同。】 主所宜稱。〈魏〉主使羣臣議之，皆曰：“母以子貴，妻從夫爵。 《春秋》之義，母以子貴。《禮記》：婦人無爵，從夫之爵。 〈牧犍〉母宜稱〈河西國太后〉，公主於其國稱王后，於〈京師〉則稱公主。”〈魏〉主從之。	1
25十二月，〈秦〉〈梁州〉刺史〈吳漢〉爲羣〈羌〉所攻，帥戶二千還于〈枹罕〉。 帥，讀曰率。	1
一人在朝，百人缓带。	0
深浅檐花千万枝，碧纱窗外啭黄鹂。残妆含泪下帘坐，尽日伤春春不知。	0
淮上客情殊冷落，蛮方春早客何如。相思莫道无来使，回雁峰前好寄书。	0
28六月，庚寅，以〈錢鏐〉爲〈浙東〉招討使；〈鏐〉復發兵擊〈董昌〉。 復，扶又翻。	1
萧条历山下，水木无氛滓。王门结长裾，岩扃怡暮齿。昔贤枕高躅，今彦仰知止。依依瞩烟霞，眷眷返墟里。湛生久已没，丘也亦同耻。立言咸不朽，何必在青史。	0
空为梁甫吟，谁竟是知音。风雪生寒夜，乡园来旧心。沧江孤棹迥，白阁一钟深。君子久忘我，此怀甘自沈。	0
五年（辛酉﹑三六一）	1
中軍將軍〈羊祜〉謂〈傅玄〉曰：“三年之喪，雖貴遂服，禮也。 三年之喪，自天子達于庶人，言雖以天子之貴，亦得以遂其孝思爲三年之服。 今 【〈章〉：甲十一行本“今”上有“而漢文除之，毀傷禮義”九字；乙十一行本同；〈張〉校同；“義”下有“常以歎息”四字。】 主上至孝，雖奪其服，實行喪禮。若因此復先王之法，不亦善乎！”〈玄〉曰：“以日易月，已數百年， 以日易月，〈漢〉儒之謬說也；註見十五卷〈漢文帝〉後七年。 一旦復古，難行也。”〈祜〉曰：“不能使天下如禮，且使主上遂服，不猶愈乎！”〈玄〉曰：“主上不除而天下除之，此爲   但有父子，無復君臣也。”乃止。	1
日月天衢仰面看，尚淹池凤滞台鸾。碧幢千里空移镇，赤笔三年未转官。别后纵吟终少兴，病来虽饮不多欢。酒军诗敌如相遇，临老犹能一据鞍。	0
〈徐羨之〉等惡〈義眞〉與〈靈運〉等遊，〈義眞〉故吏〈范晏〉從容戒之，〈義眞〉曰：“〈靈運〉空疏，〈延之〉隘薄，〈魏文帝〉所謂‘古今文人類不護細行’者也； 惡，烏路翻。從，千容翻。行，下孟翻。 但性情所得，未能忘言於悟賞耳。” 悟，開覺也。賞，褒嘉也。 於是〈羨之〉等以爲〈靈運〉﹑〈延之〉構扇異同，非毀執政，出〈靈運〉爲〈永嘉〉太守，〈延之〉爲〈始安〉太守。 守，式又翻。	1
鸾凤旌旗拂晓陈，鱼龙角抵大明辰。青韶既肇人为日，绮胜初成日作人。圣藻凌云裁柏赋，仙歌促宴摘梅春。垂旒一庆宜年酒，朝野俱欢荐寿新。	0
〈夏侯亶〉等軍入〈魏〉境，所向皆下。辛巳，〈魏〉〈揚州〉刺史〈李憲〉以〈壽陽〉降， 降，戶江翻；下同。 宣猛將軍〈陳慶之〉入據其城，凡降城五十二，獲男女七萬五千口。丁亥，縱〈李憲〉還〈魏〉，復以〈壽陽〉爲〈豫州〉， 自〈宋〉以來，以〈壽陽〉爲〈豫州〉。〈裴叔業〉叛〈齊〉降〈魏〉，〈魏〉以〈壽陽〉爲〈揚州〉，復〈漢〉﹑〈魏〉之舊也。今復以〈壽陽〉爲〈豫州〉，復〈宋〉﹑〈齊〉之舊也。復以，扶又翻，又如字。 改〈合肥〉爲〈南豫州〉， 〈天監〉五年徙〈豫州〉治〈合肥〉。 以〈夏侯亶〉爲〈豫〉﹑〈南豫〉二州刺史。〈壽陽〉久罹兵革，民多離散，〈亶〉輕刑薄賦，務農省役，頃之，民戶充復。	1
钿匣舞鸾，隐映艳红修碧。月梳斜，云鬓腻，粉香寒。晓花微敛轻呵展，袅钗金燕软。日初升，帘半卷，对妆残。	0
〈黯〉爲人，性倨少禮， 〈師古〉曰：倨，簡傲也。少，詩沼翻。 面折，不能容人之過。 折，之舌翻。 時天子方   招文學儒者，上曰：“吾欲云云。” 〈張晏〉曰：所言欲施仁義也。〈師古〉曰：云云，猶言如此如此也，史略其辭耳。 〈黯〉對曰：“陛下內多欲而外施仁義，柰何欲效〈唐〉﹑〈虞〉之治乎！”上默然，怒，變色而罷朝，公卿皆爲〈黯〉懼。上退，謂左右曰：“甚矣〈汲黯〉之戇也！”羣臣或數〈黯〉， 〈師古〉曰：數，責也，音所具翻。 〈黯〉曰：“天子置公卿輔弼之臣，寧令從諛承意，陷主於不義乎！且已在其位，縱愛身，柰辱朝廷何！”〈黯〉多病，病且滿三月；上常賜吿者數， 數，所角翻。 終不愈。最後病，〈莊助〉爲請吿。 爲，于僞翻。 上曰：“〈汲黯〉何如人哉？”〈助〉曰：“使〈黯〉任職居官，無以踰人；然至其輔少主，守城深堅，招之不來，麾之不去，雖自謂〈賁〉﹑〈育〉亦不能奪之矣！” 賁，音奔。 上曰：“然。古有社稷之臣，至如〈黯〉，近之矣！” 近，其靳翻。	1
常说人间法自空，何言出世法还同。微踪旧是香林下，馀烬今成火宅中。后夜池心生素月，春天树色起悲风。吾知世代相看尽，谁悟浮生似影公。	0
雨香云澹觉微和，谁送春声入棹歌。萱近北堂穿土早，柳偏东面受风多。湖添水色消残雪，江送潮头涌漫波。同受新年不同赏，无由缩地欲如何。	0
迎〈慎（國）〔園〕〉董貴人　從此《紀》〈建寧〉元年文改。	1
帝好爲私稸， 好，呼倒翻。稸，與蓄同。 收天下之珍貨，每郡國貢獻，先輸中署，名爲“導行費”。 〈賢〉曰：中署，內署也。導，引也。貢獻外別有所入，以爲所獻希之導引也。 中常侍〈呂強〉上疏諫曰：“天下之財，莫不生之陰陽， 〈賢〉曰：萬物稟陰陽而生。 歸之陛下，豈有公私！而今中尙方斂諸郡之寶，中御府積天下之繒， 中尙方﹑中御府，皆屬少府，天子私藏也。繒，慈陵翻。 〈西園〉引司農之藏，中廐聚太僕之馬， 中廐，卽騄驥廐。 而所輸之府，輒有導行之財，調廣民困，費多獻少， 調，徒弔翻。少，詩沼翻。 姦吏因其利，百姓受其敝。又，阿媚之臣，好獻其私， 好，呼到翻。 容諂姑息，自此而進。舊典：選舉委任三府，尙書受奏御而已； 三府選其人而舉之；尙書受其奏以進御。 受試任用，責以成功，功無可察，然後付之尙書舉劾，請下廷尉覆按虛實，行其罪罰； 劾，戶槪翻，又戶得翻。下，遐稼翻。 於是三公每有所選，參議掾屬，咨其行狀，度其器能； 掾，俞絹翻。行，下孟翻。度，徒洛翻。 然猶有曠職廢官，荒穢不治。 治，直之翻。 今但任尙書，或有詔用， 詔用者，不由三公﹑尙書，徑以詔書用之也。 如是，三公得免選舉之負，尙書亦復不坐，責賞無歸，豈肯空自勞苦乎！”書奏，不省。 復，扶又翻。省，悉井翻。	1
15六月，〈魏〉以〈昌黎王〉〈馮熙〉爲太傅。〈熙〉，太后之兄也。	1
15太子罕接宮臣，典膳丞〈全椒〉〈邢文偉〉輒減所供膳， 東宮典膳局郞，正六品上；丞，正八品上：掌進膳嘗食。〈全椒縣〉時屬〈滁州〉。 幷上書諫太子。太子復書，謝以多疾及入侍少暇，嘉納其意。 上，時掌翻。 頃之，右史缺，上曰：“〈邢文偉〉事吾子，能撤膳進諫，此直士也。”擢爲右史。 起居舍人，從六品上，屬中書省，掌脩記言之史，錄天子之制誥德音，如記言之制，以紀時政之損益，季終，則授之於國史。〈龍朔〉改曰右史。	1
玉壶买春，赏雨茆屋。坐中佳士，左右修竹。白云初晴，幽鸟相逐。眠琴绿阴，上有飞瀑。落花无言，人淡如菊。书之岁华，其曰可读。	0
〈諸葛長民〉驕縱貪侈，所爲多不法，爲百姓患，常懼太尉〈裕〉按之。及〈劉毅〉被誅，〈長民〉謂所親曰：“‘昔年醢〈彭越〉，今年殺〈韓信〉。’ 〈漢〉〈薛公〉之言。被，皮義翻。 禍其至矣！”乃屛人問〈劉穆之〉曰： 屛，必郢翻；下同。 “悠悠之言，皆云太尉與我不平，何以至此？”〈穆之〉曰：“公泝流遠征，以老母稚子委節下；若一豪不盡， 稚，直利翻。豪，古毫字通。 豈容如此邪！”〈長民〉意乃小安。	1
言旋云洞兮蹑烟途，永宁中宇兮安下都。包涵动植兮顺荣枯，长贻宝贶兮赞璇图。	0
湖草青青三两家，门前桃杏一般花。迁人到处唯求醉，闻说渔翁有酒赊。	0
初，〈劉仁恭〉使牙將〈張文禮〉從其子〈守文〉鎭〈滄州〉，〈守文〉詣〈幽州〉省其父，〈文禮〉於後據城作亂，〈滄〉人討之，奔〈鎭州〉。 比言〈唐〉末事，敍〈張文禮〉之所自來。省，悉景翻。 〈文禮〉好誇誕， 好，呼到翻。 自言知兵，〈趙王〉〈鎔〉奇之，養以爲子，更名〈德明〉， 更，工衡翻。 悉以軍事委之。〈德明〉將行營兵從〈晉王〉， 事始二百六十七卷〈太祖〉〈乾化〉元年。 〈鎔〉欲寄以腹心，使都指揮使〈符習〉代還，以爲防城使。	1
黄昏独立佛堂前，满地槐花满树蝉。大抵四时心总苦，就中肠断是秋天。	0
15丁巳，以吏部尙書〈徐陵〉爲左僕射。	1
7甲午，帝行如〈襄邑〉。	1
自有春愁正断魂，不堪芳草思王孙。落花寂寂黄昏雨，深院无人独倚门。	0
尽日叹沉沦，孤高碣石人。诗名从盖代，谪宦竟终身。蜀集重编否，巴仪薄葬新。青门临旧卷，欲见永无因。	0
可讶东篱菊，能知节候芳。细枝青玉润，繁蕊碎金香。爽气浮朝露，浓姿带夜霜。泛杯传寿酒，应共乐时康。	0
〈閩〉主賜〈洞眞先生〉〈陳守元〉號天師，信重之，乃至更易將相， 更，工衡翻。 刑罰，選舉，皆與之議；〈守元〉受賂請託，言無不從，其門如市。	1
〈朱滔〉﹑〈王武俊〉自〈寧晉〉南救〈魏州〉， 是年四月，〈王武俊〉進屯〈寧晉〉。 辛卯，詔〈朔方〉節度使〈李懷光〉將〈朔方〉及神策步騎萬五千人東討〈田悅〉，且拒〈滔〉等。 將，卽亮翻，又音如字。騎，奇寄翻。 〈滔〉行至〈宗城〉，掌書記〈鄭雲逵〉﹑參謀〈田景仙〉棄〈滔〉來降。 〈宗城縣〉，屬〈魏州〉，〈漢〉〈廣宗縣〉地。降，戶江翻。	1
〈魏〉主將屠〈李氏〉，中書令〈崔光〉諫曰：“〈李氏〉方姙，刑至刳胎，乃〈桀〉﹑〈紂〉所爲， 〈武王〉數〈紂〉之罪曰：   刳剔孕婦。 酷而非法。請俟產畢，然後行刑。”從之。	1
石溪流已乱，苔径人渐微。日暮东林下，山僧还独归。昔为庐峰意，况与远公违。道性深寂寞，世情多是非。会寻名山去，岂复望清辉。	0
承聖二年（癸酉﹑五五三）	1
省札陈往事，怆忆数年中。一身朝北阙，家累守田农。望山亦临水，暇日每来同。性情一疏散，园林多清风。忽复隔淮海，梦想在沣东。病来经时节，起见秋塘空。城郭连榛岭，鸟雀噪沟丛。坐使惊霜鬓，撩乱已如蓬。	0
日暖津头絮已飞，看看还是送君归。莫言万绪牵愁思，缉取长绳系落晖。	0
8辛卯，立皇子〈宏〉爲〈建平王〉。	1
东晋许徵君，西方彦上人。生时犹定见，悟后了前因。灵塔多年古，高僧苦行频。碑存才记日，藤老岂知春。车骑归萧察，云林识许询。千秋不相见，悟定是吾身。	0
四年（甲辰﹑七○四）	1
〈吳〉主以〈濮陽興〉爲丞相，廷尉〈丁密〉﹑光祿勳〈孟宗〉爲左右御史大夫。 〈漢成帝〉〈綏和〉元年，罷御史大夫，置大司空，〈世祖〉中興因之。〈獻帝〉〈建安〉十三年，罷司空，復置御史大夫，未嘗分左右也，蓋〈吳〉分之。 初，〈興〉爲〈會𥡴〉太守， 會，工外翻。守，式又翻。 〈吳〉主在〈會𥡴〉，〈興〉遇之厚；左將軍〈張布〉嘗爲〈會𥡴王〉左右督將， 〈吳〉主〈休〉先封〈琅邪王〉，徙居〈會𥡴〉，自〈會𥡴〉入立，未嘗封〈會𥡴王〉也。“會𥡴”，當作“琅邪”。將，卽亮翻。 故〈吳〉主卽位，二人皆貴寵用事；〈布〉典宮省，〈興〉關軍國，以佞巧更相表裏， 更，工衡翻。 〈吳〉人失望。	1
慈恩春色今朝尽，尽日裴回倚寺门。惆怅春归留不得，紫藤花下渐黄昏。	0
2乙亥，〈漢〉太后〈張氏〉卒，諡曰〈光獻〉。〈張后〉不勝哀，丁丑，亦卒，諡曰〈武孝〉。 〈張后〉，〈張太后〉之姪女。勝，音升。	1
〈蜀〉〈王宗弼〉敗〈岐〉兵於〈金牛〉， 敗，補邁翻；下同。 拔十六寨，俘斬六千餘級，擒其將〈郭存〉等。丙申，〈王宗鐬〉﹑〈王宗播〉敗〈岐〉兵於〈黃牛川〉，擒其將〈蘇厚〉等。丁酉，〈蜀〉主自〈利州〉如〈興元〉。援軍旣集，〈安遠軍〉望其旗， 旗，謂〈蜀〉主之旗也。 〈王宗侃〉等鼓譟而出，與援軍夾攻〈岐〉兵，大破之，拔二十一寨，斬其將〈李廷志〉等。己亥，〈岐〉兵解圍遁去。 解〈安遠〉之圍而遁。 〈唐道襲〉先伏兵於〈斜谷〉邀擊，又破之。   庚子，〈蜀〉主西還。 〈岐〉兵旣敗走，遂還。	1
昨日雪山记尔名，吾今坐石已三生。少年道性易流动，莫遣秋风入别情。	0
台庭才子来款扉，典校初从天禄归。已惭陋巷回玉趾，仍闻细雨沾綵衣。诘朝始趋凤阙去，此日遂愁鸡黍违。忆昨谬官在乌府，喜君对门讨鱼鲁。直庐相望夜每阑，高阁遥临月时吐。昔闻三入承明庐，今来重入中秘书。校文复忝丞相属，博物更与张侯居。新冠峨峨不变铁，旧泉脉脉犹在渠。忽枉情人吐芳讯，临风不羡潘锦舒。忆见青天霞未卷，吟玩瑶华不知晚。自怜岂是风引舟，如何渐与蓬山远。	0
赐酒盈杯谁共持，宫花满把独相思。相思只傍花边立，尽日吟君咏菊诗。	0
我本泰山阿，避地到南国。主人欲移家，我亦要归北。上客幸先归，愿托归飞翼。唯将翛翛风，累路报恩德。	0
35己未，〈魏〉〈安樂厲王〉〈長樂〉謀反，賜死。 樂，音洛。	1
散拙亦自遂，粗将猿鸟同。飞泉高泻月，独树迥含风。果落盘盂上，云生箧笥中。未甘明圣日，终作钓渔翁。	0
沛國（佼）〔洨〕人也　從〈南監〉本﹑《後漢書》《陳寵列傳》改。	1
四十五年（辛卯﹑前二七○）	1
22戊寅，追贈故〈邵王〉〈重潤〉爲〈懿德太子〉。	1
池台楼观非吾宅，百年还同一宿客；无常忽至即分离，各自东西如路陌。唯有冤家不相放，罪福前途相执当；冥官依业断刑名，遮莫王公及宰相。生斗英雄死论福，贵贱更无别地狱。天堂不是选家门，但使回心修作福。君不见阎浮流转暂时间，何须苦欲求名利；徒劳积业自挟身，随陷三途觅富贵。过去王侯数百千，若个久住得长年；良贱有生皆有死，一朝命尽总虚然。空来空去皈本体，直为迷情不开解。贪多畏小不知休，总是阿鼻地狱债。切见愚痴世上人，今生不惜未来身；朝朝暮暮多愁苦，积宝如山犹诉贫。唯富唯吝转更贪，子细寻思几许堪；多求积贮蒙缭乱，死去只得一钱含。一去冥冥百不知，忽然与世即分离；万物宛然无一分，唯有善恶并相随。一切恩情今隔断，何得哭泣相呼唤！生死异路当头行，各自归家更觅伴。	0
春初携手春深散，无日花间不醉狂。别后何人堪共醉，犹残十日好风光。	0
〈曜〉立太學，選民之神志可敎者千五百人，擇儒臣以敎之。作〈酆明觀〉 觀，古玩翻；下同。 及〈西宮〉，起〈陵霄臺〉於〈滈池〉， 〈司馬彪〉曰：〈鎬〉在〈上林苑〉中。〈孟康〉曰：〈長安〉西南有〈鎬池〉。《古史考》曰：〈武王〉遷〈鎬〉，〈長安〉〈豐亭〉〈鎬池〉也。滈，與鎬同，下老翻。 又於〈霸陵〉西南營〈壽陵〉。侍中〈喬豫〉﹑〈和苞〉上疏諫，以爲：“〈衞文公〉承亂亡之後，節用愛民，營建宮室，得其時制，故能興〈康叔〉之業，延九百之祚。 〈衞〉爲〈狄〉人所滅，〈文公〉徙居〈楚丘〉，大布之衣，大帛之冠，務材訓農，通商惠工，始建城市而營宮室，得其時制，百姓悅之，國家殷富，〈衞〉以復興。自〈康叔〉始封於〈衞〉，至〈秦〉始滅，延祚九百餘年。 前奉詔書營〈酆明觀〉，市道細民咸譏其奢曰：‘以一觀之功，足以平〈涼州〉矣！’ 言以起一觀之功力，足以平〈河西〉〈張氏〉。 今又欲擬〈阿房〉而建〈西宮〉，法瓊臺而起〈陵霄〉，其爲勞費，億萬〈酆明〉；若以資軍旅，乃可兼〈吳〉﹑〈蜀〉而壹〈齊〉﹑〈魏〉矣！ 〈吳〉，謂〈晉〉；〈蜀〉，謂〈李特〉；〈齊〉，謂〈曹嶷〉；〈魏〉，謂〈石勒〉。 又聞營建〈壽陵〉，周圍四里，深三十五丈， 深，式禁翻。 以銅爲椁，飾以黃金；功費若此，殆非國內所能辦也。〈秦始皇〉下錮三泉，土未乾而發毀。 詳見三十一卷〈漢〉〈成帝〉〈永始〉元年〈劉向〉封事。乾，音干。 自古無不亡之國，不掘之墓，故聖王之儉葬，乃深遠之慮也。陛下柰何於中興之日， 〈曜〉平〈靳氏〉之難而自立，故其臣謂之中興。 而踵亡國之事乎！”〈曜〉下詔曰：“二侍中懇懇有古人之風，可謂社稷之臣矣；其悉罷宮室諸役；〈壽陵〉制度，一遵〈霸陵〉之法。封〈豫〉〈安昌子〉，〈苞〉〈平輿子〉， 輿，音豫。 並領諫議大夫；仍布吿天下，使知區區之朝，欲聞其過也。” 朝，直遙翻。 又省〈酆水囿〉   以與貧民。 〈豐水〉出〈京兆〉〈南山〉，東北流注于〈渭〉。〈曜〉立囿於〈豐水〉左右。	1
12庚子，〈齊〉以中書監〈陽休之〉爲尙書右僕射。	1
最是城中闲静处，更回门向寺前开。云山且喜重重见，亲故应须得得来。借倩学生排药合，留连处士乞松栽。自君移到无多日，墙上人名满绿苔。	0
□□光华浅，抟风羽翼徽。不能欺暗室，所以带明飞。	0
〈淮南〉舊善水戰，不知騎射，及得〈河東〉﹑〈兗〉﹑〈鄆〉兵，軍聲大振。〈史儼〉﹑〈李承嗣〉皆〈河東〉驍將，〈李克用〉深惜之，遣使間道詣〈楊行密〉請之； 間，古莧翻。 〈行密〉許之，亦遣使詣〈克用〉脩好。 好，呼到翻。	1
春来眼闇少心情，点尽黄连尚未平。唯得君书胜得药，开缄未读眼先明。	0
〈衞固〉等使兵數千人絕〈陝津〉， 《水經註》：〈河〉水東過〈陝縣〉北，〈河〉北對〈茅城〉，謂之〈茅津〉，亦謂之〈陝津〉。陝，式冉翻。 〈杜畿〉至，數月不得渡。〈操〉遣〈夏侯惇〉討〈固〉等，未至，〈畿〉曰：“〈河東〉有三萬戶，非皆欲爲亂也。今兵迫之急，欲爲善者無主，必懼而聽於〈固〉。〈固〉等勢專， 【〈章〉：甲十一行本“專”下有“必以死戰”四字；乙十一行本同；〈孔〉本同；〈張〉校同。】 討之不勝，爲難未已；討之而勝，是殘一郡之民也。且〈固〉等未顯絕王命，外以請故君爲名，必不害新君，吾單車直往，出其不意，〈固〉爲人多計而無斷， 斷，丁亂翻。 必僞受吾，吾得居郡一月，以計縻之，足矣。”遂詭道從〈郖津〉渡。 《水經》《註》：〈河水〉東逕〈湖縣〉故城北，又東合〈柏谷水〉，又東右合〈門水〉。〈河水〉於此有〈郖津〉之名。郖，音竇。	1
4上命〈郭子儀〉罷圍〈雲中〉，還〈朔方〉，益發兵進取〈東京〉；選良將一人分兵先出〈井陘〉，定〈河北〉。〈子儀〉薦〈李光弼〉，癸亥，以〈光弼〉爲〈河東〉節度使，分〈朔方〉兵萬人與之。 《考異》曰：〈杜牧〉《張保皋傳》曰：“〈安禄山〉亂，〈朔方〉節度使〈安思順〉以〈祿山〉從弟賜死，詔〈郭汾陽〉代之。後旬日，復詔〈李臨淮〉持節，分〈朔方〉半兵，東出〈趙〉﹑〈魏〉。當〈思順〉時，〈汾陽〉﹑〈臨淮〉俱爲牙門都將，二人不相能，雖同盤飮食，常睇相視，不交一言。及〈汾陽〉代〈思順〉，〈臨淮〉欲亡去，計未決，詔至，分〈汾陽〉兵東討。〈臨淮〉入請曰：‘一死固甘，乞免妻子。’〈汾陽〉趨下，持手上堂偶坐，曰：‘今國亂主遷，非公不能東伐，豈懷私忿時邪！’悉召軍吏，出詔書讀之，如詔約束。及別，執手泣涕，相勉以忠義。”按於時〈玄宗〉未幸〈蜀〉，〈唐〉之號令猶行於天下，若制書除〈光弼〉爲節度使，〈子儀〉安敢擅殺之！〈杜〉或得於傳聞之誤也。今從《汾陽家傳》及《舊傳》。	1
郁郁杨柳枝，萧萧征马悲。送君灞陵岸，紏郡南海湄。名在翰墨场，群公正追随。如何从此去，千里万里期。大海吞东南，横岭隔地维。建邦临日域，温燠御四时。百国共臻奏，珍奇献京师。富豪虞兴戎，绳墨不易持。州伯荷天宠，还当翊丹墀。子为门下生，终始岂见遗。所愿酌贪泉，心不为磷缁。上将玩国士，下以报渴饥。	0
與平林〔新市〕合攻棘陽　從《漢書》《王莽傳》﹑〈黄〉校本補。	1
胡楚宾，李翰林。词同三峡水，字值双南金。	0
古寺春馀日半斜，竹风萧爽胜人家。花时不到有花院，意在寻僧不在花。	0
初，北面行營招討使〈賀瓌〉善將步兵，排陳使〈謝彥章〉善將騎兵，〈瓌〉惡其與己齊名。 史言〈賀瓌〉忌能以誤國事。惡，烏路翻。 一日，〈瓌〉與〈彥章〉治兵於野， 治，直之翻。 〈瓌〉指一高地曰：“此可以立栅。”至是，〈晉〉軍適置栅於其上，〈瓌〉疑〈彥章〉與〈晉〉通謀。〈瓌〉屢欲戰，謂〈彥章〉曰：“主上悉以國兵授吾   二人，社稷是賴。今強寇壓吾門，而逗遛不戰，可乎！”〈彥章〉曰：“強寇憑陵，利在速戰。今深溝高壘，據其津要，彼安敢深入！若輕與之戰，萬一蹉跌，則大事去矣。” 〈謝彥章〉欲持久以老〈晉〉師，〈賀瓌〉欲決勝負於一戰。以此觀之，其智識固有間矣。蹉，七何翻。跌，徒結翻。 〈瓌〉益疑之，密譖之於帝，與行營馬步都虞候〈曹州〉刺史〈朱珪〉謀，因享士，伏甲，殺〈彥章〉及〈濮州〉刺史〈孟審澄〉﹑別將〈侯溫裕〉，以謀叛聞。 誣〈謝彥章〉等以謀叛聞奏於上。 〈審澄〉﹑〈溫裕〉，亦騎將之良者也。 〈梁〉之騎將皆死，獨〈王彥章〉在耳。 丁未，以〈朱珪〉爲〈匡國〉留後，癸丑，又以爲〈平盧〉節度使兼行營馬步副指揮使以賞之。 〈賀瓌〉爲之請也。	1
不随晴野尽，独向深松积。落照入寒光，偏能伴幽寂。	0
有客天一方，寄我孤桐琴。迢迢万里隔，托此传幽音。冰霜中自结，龙凤相与吟。弦以明直道，漆以固交深。	0
17冬，十一月，〈郭子儀〉入朝。 〈郭子儀〉自〈邠〉入朝。	1
王者攻（代）〔伐〕　從〈南監〉本﹑〈龍谿〉本﹑〈學海堂〉本改。	1
1春，正月，癸丑，大赦，改元。	1
上欲討〈闢〉而重於用兵， 謂以用兵爲重事，不敢輕試也。 公卿議者亦以爲〈蜀〉險固難取，〈杜黃裳〉獨曰：“〈闢〉狂戇書生， 戇，竹巷翻。 取之如拾芥耳！臣知神策軍使〈高崇文〉勇略可用，願陛下專以軍事委之，勿置監軍，〈闢〉必可擒。”上從之。翰林學士〈李吉甫〉亦勸上討〈蜀〉，上由是器之。 器，所以適用；器之者，知其可用。 戊子，命左神策行營節度使〈高崇文〉將步騎五千爲前軍， 《考異》曰：《實錄》云“爲左軍。”按有左必有右，而云〈李元奕〉爲次軍，則〈崇文〉必前軍也。 神策〈京西〉行營兵馬使〈李元奕〉將步騎二千爲次軍，與〈山南西道〉節度使〈嚴礪〉同討〈闢〉。時宿將名位素重者甚衆，皆自謂當征〈蜀〉之選；及詔用崇文，皆大驚。 〈高崇文〉雖不足以望〈韓信〉，而亦能動時人之驚者，所居之地然也。	1
欲上隋堤举步迟，隔云烽燧叫非时。才闻破虏将休马，又道征辽再出师。朝见西来为过客，暮看东去作浮尸。绿杨千里无飞鸟，日落空投旧店基。	0
仙洞千年一度开，等闲偷入又偷回。桃花飞尽东风起，何处消沈去不来。	0
5以左御史大夫〈竇懷貞〉﹑戶部尙書〈岑羲〉並同中書門下三品。	1
〈吐蕃〉〈論恐熱〉遣僧〈莽羅藺眞〉將兵於〈雞項關〉南造橋，以擊〈尙婢婢〉，軍於〈白土嶺〉。 《水經註》：〈左南津〉西六十里有〈白土城〉，城西北有〈白土川水〉。其地在〈唐〉〈河州〉〈鳳林縣〉西。以此推之，〈雞項關〉亦在〈河州〉界。 〈婢婢〉遣其將〈尙鐸羅榻藏〉將兵據〈臨蕃軍〉以拒之，不利，復遣〈磨離羆子〉﹑〈燭盧鞏力〉 復，扶又翻。 將兵據〈氂牛峽〉以拒之。 氂，力之翻。 〈鞏力〉請“按兵拒險，勿與戰，以奇兵絕其糧道，使進不得戰，退不得還，不過旬月，其衆必潰。”〈羆子〉不從。〈鞏力〉曰：“吾寧爲不用之人，不爲敗軍之將。”稱疾，歸〈鄯州〉。〈羆子〉逆戰，敗死。〈婢婢〉糧乏，留〈拓跋懷光〉守〈鄯州〉，帥部落三千餘人就水草於〈甘州〉西。 帥，讀曰率。〈宋白〉曰：〈甘州〉，西南至〈肅州〉〈福祿縣〉界〈赤柳澗〉三百三十里。〈肅州〉，南至〈吐蕃〉界四百里。 〈恐熱〉聞〈婢婢〉棄〈鄯州〉，自   將輕騎五千追之，至〈瓜州〉， 〈宋白〉曰：〈瓜州〉，東南至〈肅州〉界三百四十里。 聞〈懷光〉守〈鄯州〉，遂大掠〈河西〉〈鄯〉﹑〈廓〉等八州， 〈宋白〉曰：〈廓州〉，北至〈鄯州〉百八十里，東南至〈河州〉〈鳳林縣〉二百八十里。 殺其丁壯，劓刖其羸老 劓，魚氣翻。刖，魚決翻。羸，倫爲翻。 及婦人，以槊貫嬰兒爲戲，焚其室廬，五千里間，赤地殆盡。	1
〈闞稜〉功多，頗自矜伐。〈公祏〉誣〈稜〉與己通謀。會〈趙郡王〉〈孝恭〉籍沒賊黨田宅， 籍沒者，舉籍賊黨所有田宅，沒而入官。 〈稜〉及〈杜伏威〉﹑〈王雄誕〉田宅在賊境者，〈孝恭〉幷籍沒之；〈稜〉自訴理，忤〈孝恭〉， 忤，五故翻。 〈孝恭〉怒，以謀反誅之。	1
蕊珠宫殿经微雨，草树无尘耀眼光。白日当空天气暖，好风飘树柳阴凉。蜂怜宿露攒芳久，燕得新泥拂户忙。时节催年春不住，武陵花谢忆诸郎。	0
泊舟淮水次，霜降夕流清。夜久潮侵岸，天寒月近城。平沙依雁宿，候馆听鸡鸣。乡国云霄外，谁堪羁旅情。	0
〈北靑州〉刺史〈劉該〉反，引〈魏〉爲援， 〈隆安〉五年，〈劉該〉固嘗降〈魏〉矣。〈沈約〉曰：〈江〉左〈靑州〉治〈廣陵〉。 〈淸河〉﹑〈陽平〉二郡太守〈孫全〉聚衆應之。六月，〈魏〉〈豫州〉刺史〈索度眞〉﹑大將〈斛斯蘭〉 〈斛斯〉，亦虜姓也。 寇〈徐州〉，圍〈彭城〉。〈劉裕〉遣其弟〈南彭城〉內史〈道憐〉﹑〈東海〉太守〈孟龍符〉將兵救之， 將，卽亮翻。 斬〈該〉及〈全〉，〈魏〉兵敗走。〈龍符〉，〈懷玉〉之弟也。	1
主人若知我，应喜我结得君。主人不知我，我住何求于主人。我在天地间，自是一片物。可得杠压我，使我头不出。	0
6夏，四月，〈蜀〉軍使〈王承綱〉女將嫁，〈蜀〉主取之入宮。〈承綱〉請之，〈蜀〉主怒，流於〈茂州〉。女聞父得罪，自殺。 〈蜀〉主取〈何康〉之女，其夫以之而死；取〈王承綱〉之女，則〈承綱〉以之得罪，女以之殺身：《通鑑》屢書之以示戒。	1
别路馀千里，深恩重百年。正悲西候日，更动北梁篇。野色笼寒雾，山光敛暮烟。终知难再奉，怀德自潸然。	0
13夏，四月，己卯，〈魏徵〉上疏，以爲：“人主善始者多，克終者寡，豈取之易而守之難乎？ 上，時掌翻。易，以豉翻。 蓋以殷憂則竭誠以盡下， 殷，音隱。 安逸則驕恣而輕物；盡下則〈胡〉﹑〈越〉同心，輕物則六親離德，雖震之以威怒，亦皆貌從而心不服故也。人主誠能見可欲則思知足，將興繕則思知止，處高危則思謙降，臨滿盈則思挹損，遇逸樂則思撙節， 處，昌呂翻。樂，音洛。撙，慈損翻。 在宴安則思後患，防壅蔽則思延納，疾讒邪則思正己，行爵賞則思因喜而僭，施刑罰則思因怒而濫， 僭，僭差；濫，濫益也。 兼是十思，而選賢任能，固可以無爲而治， 治，直吏翻。 又何必勞神苦體以代百司之任哉！”	1
饮徒歌伴今何在，雨散云飞尽不回。从此香山风月夜，祗应长是一身来。	0
16十二月，戊寅，制以〈吐蕃〉爲邊患，令〈隴右道〉及諸軍團兵五萬六千人，〈河西道〉及諸軍團兵四萬人， 府兵廢，行一切之法團結民兵，謂之“團兵”。 又徵〈關中〉兵萬人集〈臨洮〉，〈朔方〉兵萬人集〈會州〉防秋，至冬初，無寇而罷；伺虜入寇， 洮，土刀翻。伺，相吏翻。 互出兵腹背擊之。	1
〈綏和〉元年春正月，赦天下。二月戊午，御史大夫〈孔光〉貶爲廷尉，廷尉〈何武〉爲御史大夫。癸丑，立〈定陶王昕〉爲太子。  光禄〈師丹〉爲太子太傅。初，王祖母〈傅太后〉陰爲王求〈漢〉嗣，私事〈趙皇后〉及昭儀及帝舅〈王根〉，皆勸立〈定陶王〉。於是引大臣入禁中議，丞相〈方進〉﹑大司馬〈王根〉﹑右將軍〈廉褒〉﹑後將軍〈朱博〉皆以爲“〈定陶〉帝弟之子也，《禮》曰‘昆弟之子猶子也’，‘爲其後者爲之子也’，〈定陶王〉宜爲嗣”。〈孔光〉以爲“非禮，立嗣以親，〈中山王〉先帝之子，帝之親弟也，以《尚書》《盤庚》 （言） 〔殷〕之弟及王爲比，  〈中山〉宜嗣。”上以“《禮》，兄弟不相入廟”，又皇后﹑昭儀有言，遂立〈定陶王〉。〈光〉以議不合上意，故左遷廷尉。 〈荀悦〉曰：聖人立制必有所定，所以防忿争，一統序也。《春秋》之義，立嫡以長，立子以貴。是以言嫡無二也，貴有常也。以弟及兄，則貴有常矣。兄弟之子非一也，不可以為典。雖立其長，猶非正也。且兄弟近而親，所以繼父也；兄弟子疏而卑，所以承亡也：  俱非正統。（拾）〔捨〕親取疏，  廢父立子，非順也；以弟繼父，近于義矣。《春秋傳》曰：“太子亡則立母弟，無則立長。”立均以順義，均則卜之道也。（立楚孝王孫景爲定陶王） 封〈中山王〉舅〈馮參〉爲〈宜鄉侯〉，  益封〈中山王〉三萬户，以慰王心。詔求〈殷〉後，封〈孔吉〉爲〈殷紹〉 〈（陽）〉 〈〔嘉〕侯〉。  三月，進爵爲公，及〈周承休侯〉爲公，各食邑〔百里〕。  行幸〈雍〉，祠〈五畤〉。夏四月乙丑，大司馬驃騎將軍〈王根〉爲大司馬，罷車騎﹑大將   軍官。御史大夫〈何武〉更爲大司空，封 （汜） 〈〔氾〕鄉侯〉。  益大司馬﹑大司空位秩如左丞相，是爲三公。先是〈武〉爲廷尉，奏言：“王者法天三光，備三公官，各爲分職。今丞相獨兼三公職，所以久廢而不治。宜建三公之官，分職 （更） 〔授〕任，  以爲考功效。”至是乃置之。〈武〉字〈君〔公〕〉，  〈蜀郡〉〈郫〉人。仁厚好進士，〔疾〕朋黨，  絶請託。其臨州郡，無赫赫之名，去後常見思。初，〈武〉兄弟五人皆爲吏，郡縣敬之。弟〈顯〉家有市籍租，〈顯〉數負其課。市嗇夫〈仇商〉捕辱〈顯〉家，〈顯〉怒之。〈武〉曰：“以吾家租税不爲衆先，奉公吏不亦宜乎！”〈武〉即白於太守，召之爲吏，州里服焉。及爲三公，功名略比〈薛宣〉，其才不及也，而經術正直過之。時司空掾〈平陽〉〈何並〉字〈子廉〉，〈武〉高其志節，舉爲〈長陵〉令，道不拾遺。時〈邛城〉太后家貴寵，  〈王林卿〉爲侍中，通輕俠，傾京師。免官歸，過〈長陵〉上塚，因留數日。〈並〉恐其犯法，自造門謁曰：“ （誼） 〔宜〕以時歸。”  先是〈林卿〉殺人，埋塚舍下，〈並〉陰知之，非〈並〉時事，不發覺。〈林卿〉怨〈並〉遣之，北渡渭橋，  令騎奴還，拔刀剥寺門建鼓。〈並〉即從吏兵追〈林卿〉，行數十里，〈林卿〉窘迫，令奴冠己冠，自身從間道馳去。及追及冠奴，遂收之。奴曰：“我乃奴耳。”〈並〉心知已失〈林卿〉，乃因曰：“〈王君〉困，乃稱奴，得免死邪？”〈並〉斬奴頭并所剥建鼓置都亭下，書其罪。吏驚駭，以爲〈林卿〉實死。由是威名流行，後爲〈潁川〉太守。〈潁川〉〈鍾元〉爲尚書令，領廷尉，甚用事有權。〈元〉弟〈威〉爲郡掾，犯罪贓千金。〈並〉過辭廷尉，廷尉爲弟免冠請一等之罪，〈並〉曰：“罪在 （身）   〔君〕弟與君法律，  不在太守。”既至郡，〈威〉所犯多在赦前，〈並〉敕吏驅使入〈函谷關〉，無令汙民間；不入關，乃收之。〈威〉留止〈洛陽〉，吏遂格殺之。及誅俠〈趙季〉﹑〈李款〉等，郡中清肅。〈並〉廉潔，妻子不到官。終〈潁川〉，遺令勿受賻賵，椁足周棺，棺足掩尸而已。其治名次〈黄霸〉。秋八月庚戌，〈中山王〉〈興〉薨。冬十月甲寅，大司馬〈根〉病免。十一月，立〈楚孝王〉孫〈景〉爲〈定陶王〉。〈定陵侯〉〈淳于長〉大逆不道，下獄死。〈長〉與廢〈許后〉姊〈孊〉私通，〈許后〉因〈孊〉賂遺〈長〉，欲求復爲婕妤。〈長〉受〈許后〉金錢乘輿服御物前後千餘萬，詐言欲白上，立爲左 （右） 皇后。  〈孊〉每入〈長信宫〉，〈長〉輒與〈孊〉書，戲侮〈許后〉，慢易無所不言。交通書記，賂遺連年。〈曲陽侯〉〈根〉輔政以久病免，〈長〉次第當代〈根〉。〈王莽〉害〈長〉寵，因 （曰） 〔白〕〈根〉曰：  “〈長〉私與〈許貴人〉姊交通，受其衣服。又見將軍久病，私喜，對人議 （謁） 〔語〕 （相） 署〔置〕。”  〈根〉怒，令〈莽〉白之。上怒，免〈長〉官，就國。〈長〉素與〈涇陽侯〉〈立〉有隙，及〈長〉就國，因〈立〉子〈融〉厚賂〈立〉，〈立〉爲〈長〉固請。上疑之，下有司案驗。吏捕〈融〉，〈立〉令〈融〉自殺以滅口。上愈疑，遂 （遞） 〔逮〕〈長〉繫獄，  窮治其罪。服戲謔〈長〉 〈（信）〉 〈〔定〕宫〉，  謀立左皇后。〈長〉死於獄，妻子徙〈合浦〉，〈長〉母歸故鄉，〈立〉歸國，〈許貴人〉賜藥死。侍中光禄大夫〈莽〉以首發大姦，拜大司馬，時年三十八。〈莽〉既拔出同列，繼四父而輔政，欲令名譽過前，遂 （尅） 〔克〕己忘倦，  招延賢良，賞賜邑俸盡以享士。身執謙約，母病，公卿列侯遣夫人問疾，〈莽〉妻迎之，衣不曳地，著布蔽膝。見者以爲僮僕，使人問，乃知其夫人，其飾名如   此。十二月，罷刺史，置州牧，秩二千石。是歲，〈犍爲〉得石磬十六枚，議者以爲善祥。〈劉向〉説上曰：“宜設辟雍，陳禮樂，以風化天下。雖不能具，夫禮樂以養人爲本，就有過差，是過於養人也。刑罰之過，或至死亡。今禮樂雖非〈唐〉﹑〈虞〉之典，刑〔罰〕亦非〈咎繇〉之則。  而有司請定刑罰，至於禮樂，則曰不敢，是敢於殺人而不敢於養人也。有刑罰而無禮樂，大不備也。爲其俎豆管弦之間小不備，因是絶而不爲，是去小不備而就大不備也。教化比於刑罰，教化重而刑罰輕，是舍所重而急所輕也。且教化所恃以爲治，刑罰助治者也。今廢所治而獨立其所助，非所以 （治） 〔致〕太平也。  夫承千歲之衰〈周〉，繼 （妄） 〔亡〕〈秦〉之餘緒，  民漸漬惡俗，不親大化，終以不改。”上以〈向〉言下公卿，立辟雍，會〈向〉病卒，丞相﹑大司空營表〈長安〉城南，將立辟雍，未及作。	1
時公孫弘爲（丞相）〔御史大夫〕　從《漢書》《游俠傳》改。	1
三月庚申　《後漢書》《孝質帝紀》作“二月庚辰”。	1
9校書郞〈楊終〉建言：“〈宣帝〉博徵羣儒，論定《五經》於〈石渠閣〉。 事見二十七卷〈甘露〉三年。 方今天   下少事， 少，詩沼翻。 學者得成其業，而章句之徒，破壞大體。 壞，音怪。 宜如〈石渠〉故事，永爲後世則。”帝從之。冬，十一月，壬戌，詔太常： 句斷。 “將﹑大夫﹑博士﹑郞官及諸儒會〈白虎觀〉，議《五經》同異。” 將，卽亮翻。將，三署及虎賁﹑羽林中郞將也。大夫，光祿﹑太中﹑中散﹑諫議大夫也。博士，《五經》博士也。郞官，五署郞及尙書郞﹑〈蘭臺〉﹑〈東觀〉校書郞也。〈白虎觀〉在〈北宮〉。觀，古玩翻。 使五官中郞將〈魏應〉承制問，侍中〈淳于恭〉奏，帝親稱制臨決，作《白虎議奏》，名儒〈丁鴻〉﹑〈樓望〉﹑〈成封〉﹑〈桓郁〉﹑〈班固〉﹑〈賈逵〉及〈廣平王〉〈羨〉皆與焉。〈固〉，〈超〉之兄也。 與，讀曰預。	1
〈李旱〉﹑〈衞雙〉﹑〈劉忠〉﹑〈張豪〉﹑〈張眞〉，皆〈盛〉素所厚也，而〈穆〉引以爲腹心，〈旱〉﹑〈雙〉得出入至〈盛〉所，潛與〈盛〉結謀。丁未，〈穆〉擊〈堤〉﹑〈加難〉等，破之。庚戌，饗將士，〈汗〉﹑〈穆〉皆醉，〈盛〉夜如廁，因踰垣入于東宮，與〈旱〉等共殺〈穆〉。時軍未解嚴，皆聚在〈穆〉舍，聞〈盛〉得出，呼躍爭先，攻〈汗〉，斬之。〈汗〉子〈魯公〉〈和〉﹑〈陳公〉〈揚〉分屯〈令支〉﹑〈白狼〉， 令，音鈴，又郞定翻。支，音祁。 〈盛〉遣〈旱〉﹑〈眞〉襲誅之。〈堤〉﹑〈加難〉亡匿，捕得，斬之。於是內外帖然，士女相慶。〈宇文拔〉率壯士數百來赴， 〈宇文拔〉自〈遼西〉來也。 〈盛〉拜〈拔〉爲大宗正。	1
九旗云布临嵩室，万骑星陈集颍川。瑞液含滋登禹膳，飞流荐响入虞弦。山扉野径朝花积，帐殿帷宫夏叶连。微臣献寿迎千寿，愿奉尧年倚万年。	0
闻有弦歌地，穿凿本多奇。游人试一览，临玩果忘疲。窗横暮捲叶，檐卧古生枝。旧石开红鲜，新河覆绿池。孤猿稍断绝，宿鸟复参差。汎滟月华晓，裴回星鬓垂。今日删书客，悽惶君讵知。	0
雨丝烟柳欲清明，金屋人闲煖凤笙。永日迢迢无一事，隔街闻筑气毬声。	0
开箧泪沾襦，见君前日书。夜台空寂寞，犹见紫云车。	0
从谁得法印，不离上方传。夕磬城霜下，寒房竹月圆。烟残衰木畔，客住积云边。未隐沧洲去，时来于此禅。	0
轻阴阁小雨，深院昼慵开。坐看苍苔色，欲上人衣来。	0
33壬子，以〈豫章王〉〈嶷〉爲中書監﹑司空﹑〈揚州〉刺史，以〈臨川王〉〈映〉爲都督〈荆〉·〈雍〉等九州諸軍事﹑〈荆州〉刺史。 嶷，魚力翻。雍，於用翻。	1
到此绝车轮，萋萋草树春。青山如有利，白石亦成尘。水阔应无路，松深不见人。如知巢与许，千载迹犹新。	0
玉泉南涧花奇怪，不似花丛似火堆。今日多情唯我到，每年无故为谁开。宁辞辛苦行三里，更与留连饮两杯。犹有一般辜负事，不将歌舞管弦来。	0
伤心一尉便终身，叔母年高新妇贫。一片绿衫消不得，腰金拖紫是何人。	0
3太學生〈劉陶〉上疏陳事曰：“夫天之與帝，帝之與民，猶頭之與足，相須而行也。陛下目不視〈鳴條〉之事，耳不聞檀車之聲， 〈賢〉曰：〈鳴條〉，地名，在〈安邑〉之西。〈湯〉與〈桀〉戰于〈鳴條〉之野。檀車，兵車也。《詩》曰：檀車嘽嘽。余按《大雅》《大明》之詩曰：〈牧野〉洋洋，檀車煌煌。維〈師尙父〉，時維鷹揚，涼彼〈武王〉，肆伐〈大商〉。〈陶〉蓋用此檀車事，言〈桀〉﹑〈紂〉貴爲天子，得罪於天，流毒於民，而〈湯〉﹑〈武〉伐之；亡國之事不接於帝之耳目，帝不知以爲戒也。〈毛氏〉《詩傳》曰：檀，強靭之木。〈陸璣〉《疏》：檀木皮正靑，滑澤，與檕迷相似。又似駮馬。駮馬，梓檎。故里語：斫檀不諦得檕迷，檕迷尙可   得駮馬。檕迷，一名挈橀，故〈齊〉人諺曰：上山伐檀，挈橀先殫。蓋檀木強靭，可爲兵車。嘽，吐丹翻。涼，力尙翻。 天災不有痛於肌膚，震食不卽損於聖體， 震食，謂地震﹑日食也。 故蔑三光之謬，輕上天之怒。伏念〈高祖〉之起，始自布衣，合散扶傷，克成帝業，勤亦至矣；流福遺祚，至於陛下。陛下旣不能增明烈考之軌，而忽〈高祖〉之勤，妄假利器，委授國柄，使羣醜刑隸，芟刈小民， 芟，所銜翻。 虎豹窟於麑場， 〈賢〉曰：鹿子曰麑，音硏奚翻。 豺狼乳於春囿， 乳，人喩翻，產也。 貨殖者爲窮冤之魂，貧餒者作飢寒之鬼， 言無貧富皆不得其死。 死者悲於窀穸， 〈杜預〉曰：窀，厚也。穸，夜也。厚夜，猶長夜也。窀，株倫翻。 生者戚於朝野，是愚臣所爲咨嗟長懷歎息者也！ 朝，直遙翻。爲，于僞翻。 且〈秦〉之將亡，正諫者誅，諛進者賞，嘉言結於忠舌，國命出於讒口，擅〈閻樂〉於〈咸陽〉，授〈趙高〉以車府， 〈閻樂〉爲〈咸陽〉令，〈趙高〉爲中車府令。 權去己而不知，威離身而不顧。 離，力智翻。 古今一揆，成敗同勢；願陛下遠覽強〈秦〉之傾，近察〈哀〉﹑〈平〉之變，得失昭然，禍福可見。臣又聞危非仁不扶，亂非智不救；竊見故〈冀州〉刺史〈南陽〉〈朱穆〉﹑前〈烏桓〉校尉臣同郡〈李膺〉，皆履正淸平，貞高絕俗，斯實中興之良佐，國家之柱臣也，宜還本朝，夾輔王室。 前年〈朱穆〉得罪，〈李膺〉時亦免居〈綸氏〉。 臣敢吐不時之義於諱言之朝， 〈賢〉曰：不時，謂不合於時也。 猶冰霜見日，必至消滅；臣始悲天下之可悲，今天下亦悲臣之愚惑也。”書奏，不省。 省，悉景翻。	1
4辛丑，上祀南郊，大赦；乙巳，祀北郊。	1
25辛丑，徙〈蜀王〉〈元軌〉爲〈吳王〉，〈漢王〉〈元慶〉爲陳〈王〉。	1
15十二月，丁巳，上幸〈壽安〉，獵於〈方秀川〉；壬戌，還宮。	1
故事修春禊，新宫展豫游。明君移凤辇，太子出龙楼。赋掩陈王作，杯如洛水流。金人来捧剑，画鹢去回舟。苑树浮宫阙，天池照冕旒。宸章在云表，垂象满皇州。	0
〈初〉，〈太原王〉〈奇〉舉兵〈建安〉，南﹑北之人翕然從之。 南人，謂自中原來者；北人，則〈鮮卑〉也。 〈蘭汗〉遣其兄子〈全〉討〈奇〉，〈奇〉擊滅之，匹馬不返，進屯〈乙連〉。〈盛〉旣誅〈汗〉，命〈奇〉罷兵。〈奇〉用〈丁零〉〈嚴生〉﹑〈烏桓〉〈王龍〉之謀，遂不受命，甲寅，勒兵三萬餘人進至〈橫溝〉，去〈龍城〉十里。〈盛〉出擊，大破之，執〈奇〉而還，斬其黨與百餘人，賜〈奇〉死，〈桓王〉之嗣遂絕。 〈慕容恪〉封〈太原王〉，諡曰〈桓〉。〈楚莊王〉滅〈若敖氏〉而赦箴尹〈克黃〉，曰：“〈子文〉無後，何以勸善！”以〈慕容恪〉之輔成〈燕〉業，而可使之絕祀乎！ 羣臣固請上尊號， 上，時掌翻。 〈盛〉弗許。	1
高花岩外晓相鲜，幽鸟雨中啼不歇。红云飞过大江西，从此人间怨风月。	0
休沐日云满，冲然将罢观。严车候门侧，晨起正朝冠。山泽含馀雨，川涧注惊湍。揽辔遵东路，回首一长叹。居人已不见，高阁在林端。	0
絶（城）〔成〕臯之口　從〈龍谿〉本﹑〈學海堂〉本改。	1
猿吟一何苦，愁朝复悲夕。莫作巫峡声，肠断秋江客。	0
尝闻凿壁井，兹水最为灵。色带三春渌，芳传一味清。玄言称上善，图录著高名。德重胜铢两，诸流量且轻。	0
春到青门柳色黄，一梢红杏出低墙。莺窗人起未梳妆。绣帐已阑离别梦，玉炉空袅寂寥香。闺中红日奈何长。	0
馬軍指揮使〈張暉〉將兵自他道擊〈朗州〉，至龍陽， 〈龍陽縣〉屬〈朗州〉，〈隋〉所置也，取〈龍陽洲〉以名縣。《九域志》：   在〈朗州〉東南八十五里。〈宋白〉曰：〈龍陽〉，故〈漢〉〈索縣〉地，〈吳〉分其地立〈龍陽縣〉。 聞〈彥瑫〉敗，退屯〈益陽〉。〈希萼〉又遣指揮使〈朱進忠〉等將兵三千急攻〈益陽〉，〈張暉〉紿其衆曰：旣出，遂自〈竹頭市〉遁歸〈長沙〉。〈朗〉兵知城中無主，急擊之，士卒九千餘人皆死。	1
周勃爲（左）〔右〕丞相　〈漢〉代尚右。下文有“〈平〉轉爲右丞相”句，此處應作“右丞相”。“左”訛，逕改。	1
36乙酉，太子賓客〈薛謙光〉獻〈武后〉所製《豫州鼎銘》， 〈武后〉鑄九州鼎，自製銘。 其末云：“上玄降鑒，方建隆基。” 《通典》載《豫州鼎銘》曰：“〈犧〉﹑〈農〉首出，〈軒〉﹑〈昊〉應期，〈唐〉﹑〈虞〉繼踵，〈湯〉﹑〈武〉乘時。天下光宅，域內雍熙。上玄降鑒，方建隆基。” 以爲上受命之符。〈姚崇〉表賀，且請宣示史官，頒吿中外。	1
常随山上下，忽限江南北。共是忘情人，何繇肯相忆。	0
〈衞可孤〉攻〈懷朔鎭〉經年，外援不至，〈楊鈞〉使〈賀拔勝〉詣〈臨淮王〉〈彧〉吿急。〈勝〉募敢死少年十餘騎，夜伺𨻶潰圍出，賊騎追及之，〈勝〉曰：“我〈賀拔破胡〉也，” 少，詩照翻。騎，奇寄翻。伺，相吏翻。〈賀拔勝〉，字〈破胡〉。 賊不敢逼。〈勝〉見〈彧〉於〈雲中〉， 《考異》曰：《勝傳》云：“至〈朔州〉見〈彧〉。”按《後魏》《地理志》，〈雲中〉，舊名〈朔州〉；及改〈懷〉   〈朔鎭〉爲〈朔州〉，不容更以〈雲中〉爲〈朔州〉；今但云〈雲中〉。按〈魏氏〉初都〈平城〉，北邊列置諸鎭，〈孝昌〉以後改鎭爲州，尋卽荒廢，其地漫不可考。〈杜佑〉以爲〈魏〉都〈平城〉，於郡北三百餘里置〈懷朔鎭〉；又云：遷〈洛〉之後，於郡北三百餘里置〈朔州〉；又云：〈後魏〉初，〈雲中〉在郡北三百餘里，〈定襄〉故城北。夫其曰皆在郡北三百餘里，將是一處邪，將是三處邪？〈宋白〉曰：〈朔州〉〈馬邑郡〉，東北至故〈雲中〉二百六十里，〈後魏〉爲畿內之地，亦曾爲〈懷朔鎭〉；〈孝文〉遷〈洛〉之後，於州北三百八十里〈定襄〉故城置〈朔州〉。又曰：〈後魏〉初，〈雲中〉〈定襄〉故城是。則是〈朔州〉與〈後魏〉初〈雲中〉共一處。《通鑑》此後書改〈懷朔鎭〉爲〈朔州〉，更命〈朔州〉爲〈雲州〉，此卽《魏志》所謂〈雲中〉舊名〈朔州〉之證也。是則〈懷朔鎭〉與〈雲中〉是兩處矣。是後，〈李崇〉自〈崔暹〉〈白道〉之敗，引還〈雲中〉，後又自〈雲中〉引還〈平城〉，其退師道里先後可見，而〈唐〉之〈雲中郡〉乃〈魏〉之〈平城〉。詳而考之，歷代建置州郡，其名淆雜，難指一處爲定也。 說之曰：“懷朔被圍，旦夕淪陷，大王今頓兵不進；〈懷朔〉若陷，則〈武川〉亦危，賊之銳氣百倍，雖有〈良〉﹑〈平〉，不能爲大王計矣。”〈彧〉許爲出師。〈勝〉還，復突圍而入。〈鈞〉復遣〈勝〉出覘〈武川〉， 說，式芮翻。許爲，于僞翻。復，扶又翻；下聊復同。覘，丑廉翻，又丑艶翻。 〈武川〉已陷。〈勝〉馳還，〈懷朔〉亦潰，〈勝〉父子俱爲〈可孤〉所虜。	1
盜焚〈襄州〉佛寺軍儲。盡徙〈京城〉積草於四郊以備火。	1
久为名所误，春尽始归山。落羽羞言命，逢人强破颜。交疏贫病里，身老是非间。不及东溪月，渔翁夜往还。	0
碧绣檐前柳散垂，守门宫女欲攀时。曾经玉辇从容处，不敢临风折一枝。	0
东西流不驻，白日与车轮。残雪半成水，微风应欲春。几经他国岁，已减故乡人。回首长安道，十年空苦辛。	0
1春，正月，〈朱提〉太守〈楊術〉與〈成〉將〈羅恆〉戰于〈臺登〉，兵敗，〈術〉死。 朱提，音銖時。	1
享申百礼，庆洽百灵。上排阊阖，洞入杳冥。奠玉高坛，燔柴广庭。神之降福，万国咸宁。	0
1春，正月，詔僧﹑尼﹑道士致拜父母。 尼，女夷翻。	1
12初，上使〈王然于〉以〈越〉破及誅〈南夷〉兵威喩〈滇王〉入朝。〈滇王〉者，其衆數萬人，其旁東北有   〈勞深〉﹑〈靡莫〉，皆同姓相杖，未肯聽。 杖，直亮翻。 〈勞深〉﹑〈靡莫〉數侵犯使者吏卒。 數，所角翻。 於是上遣將軍〈郭昌〉﹑中郞將〈衞廣〉發〈巴〉﹑〈蜀〉兵擊滅〈勞深〉﹑〈靡莫〉，以兵臨〈滇〉。〈滇王〉舉國降，請置吏入朝，於是以爲〈益州郡〉， 《續漢志》：〈益州郡〉去〈雒陽〉五千六百里。〈魏〉﹑〈晉〉爲〈南中〉﹑〈寧州〉之地，〈唐〉爲〈昆州〉﹑〈姚州〉之地，後沒于〈南詔〉。〈師古〉曰：〈唐〉〈南寧州〉﹑〈昆州〉﹑〈裒州〉也。降，戶江翻。朝，直遙翻。 賜〈滇王〉王印，復長其民。 復，扶又翻，又如字。長，丁丈翻。	1
還（常）〔當〕合符　從〈龍谿〉本﹑〈學海堂〉本改。	1
〈李庠〉驍勇得衆心，〈趙廞〉浸忌之而未言。 驍，堅堯翻。廞，許今翻。 長史〈蜀郡〉〈杜淑〉﹑〈張粲〉說〈廞〉曰：“將軍起兵始爾，而遽遣〈李庠〉握強兵於外。 謂〈廞〉使〈庠〉招合壯勇以斷北道也。說，輸芮翻。 非我族類，其心必異，此倒戈授人也，宜早圖之。”會〈庠〉勸〈廞〉稱尊號，〈淑〉﹑〈粲〉因白〈廞〉以〈庠〉大逆不道，引斬之，幷其子姪十餘人。 《考異》曰：《載記》曰：“及其子姪宗族三十餘人。”今從《華陽國志》。又《國志》，〈庠〉死在去年冬，《晉春秋》在今年春。今從之。 時〈李特〉﹑〈李流〉皆將兵在外，〈廞〉遣人慰撫之曰：“〈庠〉非所宜言，罪應死。兄弟罪不相及。”復以〈特〉﹑〈流〉爲督將。 將，卽亮翻。 〈特〉﹑〈流〉怨〈廞〉，引兵歸〈緜竹〉。	1
40戊申，〈朱全忠〉發〈光州〉，迷失道百餘里，又遇雨，比及〈壽州〉， 《九域志》，〈光州〉東至〈壽州〉三百五十里。比，必利翻。 〈壽〉人堅壁淸野以待之。〈全忠〉欲圍之，無林木可爲栅，乃退屯〈正陽〉。 〈淮水〉流出〈潁〉﹑〈壽〉之間，夾〈淮〉有〈正陽鎭〉；〈東正陽〉屬〈壽州〉〈安豐縣〉界，〈西正陽〉屬〈潁州〉〈潁上縣〉界。	1
漠漠秋云起，稍稍夜寒生。但觉衣裳湿，无点亦无声。	0
〈朱全忠〉以〈幽〉﹑〈滄〉相首尾爲〈魏〉患， 〈幽〉，〈劉仁恭〉；〈滄〉，〈劉守文〉；父子相爲首尾。 欲先取〈滄州〉，甲辰，引兵發〈大梁〉。	1
16乙卯，〈吳越王〉〈弘佐〉誅內都監使〈杜昭達〉，己未，誅內牙上統軍使〈明州〉刺史〈闞璠〉。 璠，音翻。	1
〈安豐戴侯〉〈竇融〉年老，子孫縱誕，多不法。長子〈穆〉尙〈內黃公主〉， 〈內黃縣〉，屬〈魏郡〉。 矯稱〈陰太后〉詔，令〈六安侯〉〈劉盱〉去婦，以女妻之。 〈六安國〉，屬〈廬江郡〉。〈賢〉曰：今之〈廬州〉。按〈前漢〉以〈六安〉爲王國，〈後漢〉以〈六安〉爲侯國，屬〈廬江郡〉。〈賢〉以〈唐〉之〈廬州〉爲〈漢〉之〈廬江郡〉可也，若〈漢〉之〈六安侯國〉實在〈唐〉〈壽州〉界。〈劉昫〉《地理志》：〈壽州〉〈安豐縣〉，〈漢〉〈六國〉故城在縣南，此爲可據。此後〈章帝〉〈元和〉二年，徙〈江陵王〉〈恭〉爲〈六安王〉，以〈廬江郡〉爲國，卻可以用〈賢〉註。妻，七細翻。 〈盱〉婦家上書言狀，帝大怒，盡免〈穆〉等官。諸〈竇〉爲郞吏者，皆將家屬歸故郡， 〈竇氏〉，故〈扶風〉〈平陵〉人。 獨留〈融〉〈京師〉；〈融〉尋薨。後數歲，〈穆〉等復坐事與子〈勳〉﹑〈宣〉皆下獄死。 復，扶又翻。下，遐稼翻。 久之，詔還〈融〉夫人與小孫一人居〈雒陽〉。	1
封霜连锦砌，防露拂瑶阶。聊将仪凤质，暂与俗人谐。	0
32癸亥，命右僕射〈豆盧欽望〉，有軍國重事，中書門下可共平章。	1
亲宾相贺问何如，服色恩光尽反初。头白喜抛黄草峡，眼明惊拆紫泥书。便留朱绂还铃阁，却著青袍侍玉除。无奈娇痴三岁女，绕腰啼哭觅金鱼。	0
南望青山满禁闱，晓陪鸳鹭正差池。共爱朝来何处雪，蓬莱宫里拂松枝。	0
1春，三月，壬戌朔，日有食之。	1
10秋，九月，〈吐蕃〉寇〈靈州〉；丁丑，〈朔方〉留後〈常謙光〉擊破之。	1
甲辰，〈周〉主東巡； 【〈章〉：十二行本“巡”下有“丙午”二字；乙十一行本同；〈孔〉本同。】 以〈許公〉〈宇文善〉爲大   宗伯。戊午，〈周〉主至〈洛陽〉；立〈魯王〉〈闡〉爲皇太子。 闡，昌善翻。	1
〈謝琰〉擊斬〈許允之〉，迎〈魏隱〉還郡，進擊〈丘尩〉，破之，與〈劉牢之〉轉鬭而前，所向輒克。〈琰〉留屯〈烏程〉， 〈烏程縣〉，〈前漢〉屬〈會𥡴郡〉，〈後漢〉屬〈吳郡〉，〈魏〉﹑〈晉〉以來屬〈吳興郡〉。 遣司馬〈高素〉助〈牢之〉，進臨〈浙江〉。 浙，之列翻。 詔以〈牢之〉都督〈吳郡〉諸軍事。	1
2丙寅，升〈夔州〉爲〈寧江軍〉，以〈西方鄴〉爲節度使。 賞破〈高季興〉軍，復〈夔〉﹑〈忠〉﹑〈萬〉之功也。〈蜀〉以〈夔州〉爲〈鎭江軍〉，今改爲〈寧江軍〉。	1
合殿恩中绝，交河使渐稀。肝肠辞玉辇，形影向金微。汉地草应绿，胡庭沙正飞。愿逐三秋雁，年年一度归。	0
蝶舞莺歌喜岁芳，柳丝袅袅蕙带长。江南春色共君有，何事君心独自伤。	0
五更窗下簇妆台，已怕堂前阿母催。满鸭香薰鹦鹉睡，隔帘灯照牡丹开。	0
济济众君子，高宴及时光。群山霭遐瞩，绿野布熙阳。列坐遵曲岸，披襟袭兰芳。野庖荐嘉鱼，激涧泛羽觞。众鸟鸣茂林，绿草延高冈。盛时易徂谢，浩思坐飘飏。眷言同心友，兹游安可忘。	0
二月，己丑朔，〈石敬瑭〉以〈遂〉﹑〈閬〉旣陷，糧運不繼，燒營北歸。軍前以吿〈孟知祥〉， 軍前，謂〈趙廷隱〉﹑〈李肇〉之軍。 〈知祥〉匿其書，謂〈趙季良〉曰：“北軍漸進，柰何？”〈季良〉曰：“不過〈綿州〉，必遁。”〈知祥〉問其故，曰：“我逸彼勞，彼懸軍千里，糧盡，能無遁乎！” 史言懸軍涉險，糧道不繼，爲敵人所窺。 〈知祥〉大笑，以書示之。	1
劝君休作悲秋赋，白发如星也任垂。毕竟百年同是梦，长年何异少何为。	0
采菱渡头风急，策杖林西日斜。杏树坛边渔父，桃花源里人家。	0
〈莫折天生〉進攻〈魏〉〈岐州〉，十一月，戊申，陷之，執都督〈元志〉及刺史〈裴芬之〉，送〈莫折念生〉殺之。〈念生〉又使〈卜胡〉等寇〈涇州〉，敗光祿大夫〈薛巒〉於〈平涼〉東。 〈魏〉置〈平涼郡〉，治〈鶉陰縣〉，有〈平涼〉城。敗，補邁翻。 〈巒〉，〈安都〉之孫也。 〈宋〉〈泰始〉初，〈薛安都〉降〈魏〉。	1
阿阁鹓鸾田舍乌，妍蚩贵贱两悬殊。如何闭向深笼里，一种摧颓触四隅。	0
〈張曼成〉屯〈宛下〉百餘日； 宛，於元翻。 六月，〈南陽〉太守〈秦頡〉擊〈曼成〉，斬之。	1
晴明路出山初暖，行踏春芜看茗归。乍削柳枝聊代札，时窥云影学裁衣。身闲始觉隳名是，心了方知苦行非。外物寂中谁似我，松声草色共无机。	0
十二月，以〈仁厚〉爲〈眉州〉防禦使。	1
自古经纶足是非，阴谋最忌夺天机。留侯却粒商翁去，甲第何人意气归。	0
〈歡〉求糧於〈相州〉刺史〈劉誕〉，〈誕〉不與； 相，息亮翻。 有車營租米， “車營”，《北齊紀》作“軍營”。 〈歡〉掠取之。進至〈信都〉，〈封隆之〉﹑〈高乾〉等開門納之。〈高敖曹〉時在外略地，聞之，以〈乾〉爲婦人，遺以布   裙； 裙，渠云翻，婦人下裳也。遺，于季翻。 〈歡〉使〈世子澄〉以子孫禮見之，〈敖曹〉乃與俱來。 〈敖曹〉以〈歡〉敍羣從子姪之禮乃來，孰謂其粗也。	1
休看小字大书名，向日持经眼却明。时过无心求富贵，身闲不梦见公卿。因寻寺里薰辛断，自别城中礼数生。斜月照房新睡觉，西峰半夜鹤来声。	0
见说洞庭无上路，春游乱踏五灵芝。含桃风起花狼籍，正是仙翁棋散时。	0
冰泮寒塘始绿，雨馀百草皆生。朝来门閤无事，晚下高斋有情。	0
吏民守（關）〔闕〕上〔書〕者　從〈龍谿〉本﹑《漢書》《王莽傳》改。	1
故交海内只三人，二坐岩廊一卧云。老爱诗书还似我，荣兼将相不如君。百年胶漆初心在，万里烟霄中路分。阿阁鸾凰野田鹤，何人信道旧同群。	0
白发故人少，相逢意弥远。往事共销沈，前期各衰晚。昨来遇弥苦，已复云离巘。秋草古胶庠，寒沙废宫苑。知心岂忘鲍，咏怀难和阮。壮志日萧条，那能竞朝幰。	0
〈孫恩〉陷〈滬瀆〉，殺〈吳國〉內史〈袁崧〉，死者四千人。 “崧”，當作“山松”。	1
彼此抽先局势平，傍人道死的还生。两边对坐无言语，尽日时闻下子声。	0
會〈薛延陀〉部落欲西詣〈伏念〉，遇〈懷舜〉軍，因請降。 帥，讀曰率。降，戶江翻。 〈懷舜〉等引兵徐還，至長城北，遇〈温傅〉，小戰，各引去。至〈橫水〉， 〈橫水〉去〈金河〉一百四十許里。 遇〈伏念〉，〈懷舜〉﹑〈義昭〉與〈李文暕〉及裨將〈劉敬同〉四軍合爲方陳， 陳，讀曰陣。 且戰且行；經一日，〈伏念〉乘便風擊之，軍中擾亂，〈懷舜〉等棄軍走，軍遂大敗，死者不可勝數。 勝，音升。 〈懷舜〉等收散卒，斂金帛以賂〈伏念〉，與之約和，殺牛爲盟。〈伏念〉北去，〈懷舜〉等乃得還。 還，從宣翻，又音如字。	1
南望青山满禁闱，晓陪鸳鹭正差池。共爱朝来何处雪，蓬莱宫里拂松枝。	0
不疑陶令是狂生，作赋其如有定情。犹胜江南隐居士，诗魔终袅负孤名。	0
元年（丙午﹑前三七五）	1
昼漏传清唱，天恩禁旅秋。雁亲承露掌，砧隔曝衣楼。赐膳中人送，馀香侍女收。仍闻劳上直，晚步凤池头。	0
丙子，〈克用〉至〈許州〉故寨，求糧於〈周岌〉，〈岌〉辭以糧乏，乃自〈陝〉濟〈河〉還〈晉陽〉。	1
〈異〉﹑〈恂〉移檄上狀，諸將入賀，因上尊號。 上，時掌翻；下同。 將軍〈南陽〉〈馬武〉先進曰：“大王雖執謙退，柰宗廟社稷何！宜先卽尊位，乃議征伐。今此誰賊而馳騖擊之乎？” 〈賢〉曰：誰，謂未有主也。《前書音義》曰：直馳曰馳，亂馳曰騖。余謂“誰賊”者，蓋謂位號未正，指誰爲賊也。 王驚曰：“何將軍出此言？可斬也！”乃引軍還〈薊〉。復遣〈吳漢〉率〈耿弇〉﹑〈景丹〉等十三將軍追〈尤來〉等， 復，扶又翻；下除〈賈〉   〈復〉外皆同。 斬首萬三千餘級，遂窮追至〈浚靡〉而還。 〈賢〉曰：〈浚靡〉，縣名，屬〈右北平郡〉；故城在今〈漁陽縣〉北。靡，音麻。 賊散入〈遼西〉﹑〈遼東〉，爲〈烏桓〉﹑〈貊〉人所鈔擊略盡。 貊，莫白翻。鈔，楚交翻。	1
8郡國八地震。	1
4庚午，〈朱全忠〉命〈李振〉知〈靑州〉事，代〈王師範〉。 〈朱全忠〉寬西顧之虞，然後命〈李振〉代〈王師範〉。	1
晚起红房醉欲消，绿鬟云散袅金翘，雪香花语不胜娇。好是向人柔弱处，玉纤时急绣裙腰，春心牵惹转无憀。	0
〈蜀〉人所在求爲〈諸葛亮〉立廟，〈漢〉主不聽； 爲，于僞翻。 百姓遂因時節私祭之於道陌上。步兵校尉〈習隆〉等 《姓譜》：〈習〉，國名，後以爲姓。《風俗通》：〈漢〉有〈習響〉，爲〈陳〉相。 上言：請近其墓，立一廟於〈沔陽〉， 近，其靳翻。 斷其私祀。 斷，音短。 〈漢〉主從之。	1
孝元皇帝紀上卷第二十一	1
渥洼为小海，伊昔献龙媒。花里牵丝去，云间曳练来。胜骧走天阙，灭没下章台。一入重泉底，千金市不回。	0
〈保大〉節度使〈高萬金〉卒。癸亥，以〈忠義〉節度使〈高萬興〉兼〈保大〉節度使，幷鎭〈鄜〉﹑〈延〉。 〈太祖〉改〈保塞軍〉爲〈忠義軍〉。〈高萬興〉，〈萬金〉之兄也；兄弟並鎭，今併爲一。	1
5冬，十月，戊申，〈突騎施〉寇〈北庭〉及〈安西〉〈撥換城〉。 騎，奇寄翻。	1
五年（甲辰﹑二八四）	1
徘徊自劝莫沾缨，分付年年谷口莺。却赖无情容易别，有情早个不胜情。	0
丙子， 【〈嚴〉：“子”改“午”。】 〈薛延陀〉使者辭還，上謂之曰：“吾約汝與〈突厥〉以大漠爲界，有相侵者，我則討之。汝自恃其強，踰漠攻〈突厥〉。〈李世勣〉所將纔數千騎耳，汝已狼狽如此！歸語可汗： 將，卽亮翻。語，牛倨翻。厥，九勿翻。 凡舉措利害，可善擇其宜。”	1
8壬寅，上至〈散關〉， 〈散關〉，在〈陳倉縣〉西南。散，蘇旱翻。 分扈從將士爲六軍。 從，才用翻。將，卽亮翻；下同。 使〈潁王〉〈璬〉先行詣〈劍南〉， 璬，公了翻。《考異》曰：《肅宗實錄》：“七月，景寅，上皇入〈劍門〉，幸〈普安郡〉；命〈潁王〉〈璬〉先入〈蜀〉。”今從《玄宗實錄》。〈康駢〉《劇談錄》：“上至〈駱谷山〉，登高望遠，嗚咽流涕，謂〈高力士〉曰：‘吾昔若取〈九齡〉語，不到此。’命中使往〈韶州〉祭之。”按〈玄宗〉入〈蜀〉不自〈駱谷〉，〈康駢〉誤也。《舊》《張九齡傳》曰：“上皇在〈蜀〉，思〈張九齡〉之先覺，下詔贈司徒，仍遣就〈韶州〉致祭。”按其詔，乃〈德宗〉贈〈九齡〉司徒詔也。《張九齡事迹》云“〈建中〉元年七月詔”。《舊傳》誤也。 〈壽王〉〈瑁〉等分將六軍以次之。 瑁，莫報翻。將，同上音，又音如字。 丙午，上至〈河池郡〉。 〈河池郡〉，〈鳳州〉。 〈崔圓〉奉表迎車駕，具陳〈蜀〉土豐稔，甲兵全盛。上大悅，卽日，以〈圓〉爲中書侍郞﹑同平章事，〈蜀郡〉長史如故。以〈隴西公〉〈瑀〉爲〈漢中王〉﹑〈梁州〉都督﹑〈山南〉〈西道〉采訪·防禦使。〈瑀〉，〈璡〉之弟也。 長，知兩翻。瑀，音禹。使，疏吏翻。璡，則鄰翻。〈汝陽王〉〈璡〉，〈寧王〉〈憲〉之嫡長子。	1
因下疏为沼，随高筑作台。龙门分水入，金谷取花栽。绕岸行初匝，凭轩立未回。园西有池位，留与后人开。	0
洞庭贡橘拣宜精，太守勤王请自行。珠颗形容随日长，琼浆气味得霜成。登山敢惜驽骀力，望阙难伸蝼蚁情。疏贱无由亲跪献，愿凭朱实表丹诚。	0
〈于可洪〉與〈魏博〉戍將互相奏云作亂，帝遣使按驗得實，辛酉，斬〈可洪〉於都市，其首謀〈滑州〉左崇牙全營族誅，助亂者右崇牙兩長劍建平將校百人亦族誅。 校，戶敎翻。	1
三月，〈悌〉等濟〈江〉，圍〈渾〉部將〈城陽〉都尉〈張喬〉於〈楊荷〉； 《水經註》：〈淮水〉自〈江夏〉〈平春縣〉北，東北流逕〈汝南〉〈城陽縣〉故城南。〈漢高帝〉十二年，封〈定侯〉〈奚竟〉爲侯國，〈王莽〉之〈新利〉也；〈魏〉置〈城陽郡〉。按〈干寶〉《晉紀》，〈楊荷〉，橋名。今按《水經註》之〈城陽郡〉，乃〈元魏〉所置，〈張喬〉蓋以〈渾〉部將領〈靑州〉之〈城陽〉都尉也。 〈喬〉衆纔七千，閉栅請降。〈諸葛靚〉欲屠之，〈悌〉曰：“強敵在前，不宜先事其小；且殺降不祥。”〈靚〉曰：“此屬以救兵未至，力少不敵，故且僞降以緩我，非眞伏也。 降，戶江翻。伏，屈伏也。或曰：“伏”，當作“服”。 若捨之而前，必爲後患。”〈悌〉不從，撫之而進。〈悌〉與〈揚州〉刺史〈汝南〉〈周浚〉，結陳相對， 陳，讀曰陣。 〈沈瑩〉帥〈丹陽〉銳卒﹑刀楯五千，三衝〈晉〉兵，不動。 楯，食尹翻。 〈瑩〉引退，其衆亂，將軍〈薛勝〉﹑〈蔣班〉因其亂而乘之，〈吳〉兵以次奔潰，將帥不能止，〈張喬〉自後擊之，大敗〈吳〉兵于〈版橋〉。 敗，補邁翻。 〈諸葛靚〉帥數百人遁去，使過迎〈張悌〉，〈悌〉不肯去，〈靚〉自往牽之曰：“存亡自有大數，非卿一人所支，柰何故自取死！”〈悌〉垂涕曰：“〈仲思〉， 〈諸葛靚〉，字〈仲思〉。 今日是我死日也！且我爲兒童時，便爲卿家丞相所識拔， 丞相，謂〈諸葛亮〉也。或曰：謂〈諸葛瑾〉。余謂〈張悌〉〈襄陽〉人，蓋〈亮〉在〈荆州〉，識之於童幼也。 常恐不得其死，負名賢知顧。今以身徇社稷，復何道邪！” 道，言也。復，扶又翻。 〈靚〉再三牽之，不動，乃流淚放去，行百餘步，顧之，已爲〈晉〉兵所殺，幷斬〈孫震〉﹑〈沈瑩〉等七千八百級，〈吳〉人大震。	1
〈宇文逸豆歸〉忌〈慕容翰〉才名；〈翰〉乃陽狂酣飮，或臥自便利， 便，毘連翻，溲也。利，下泄也。 或被髮歌呼，拜跪乞食。 被，皮義翻。 〈宇文〉舉國賤之，不復省錄， 省，察也，視也。錄，采也，收也，記也。   省，悉景翻。 以故得行來自遂，山川形便，皆默記之。 行來，猶言往來也。 〈燕王〉〈皝〉以〈翰〉初非叛亂，以猜嫌出奔， 事見上卷〈咸和〉八年。 雖在他國，常潛爲〈燕〉計； 如〈牛尾谷〉之戰是也。 乃遣商人〈王車〉通市於〈宇文部〉以窺〈翰〉。〈翰〉見〈車〉，無言，撫膺頷之而已。 撫，擊也。膺，胸也。 〈皝〉曰：“〈翰〉欲來也。”復使〈車〉迎之。 復，扶又翻；下同。 〈翰〉彎弓三石餘，矢尤長大，〈皝〉爲之造可手弓矢， 可手，便手也；言惟〈翰〉手可用耳。爲，于僞翻。 使〈車〉埋於道旁而密吿之。二月，〈翰〉竊〈逸豆歸〉名馬，攜其二子過取弓矢，逃歸。〈逸豆歸〉使驍騎百餘追之。 驍，堅堯翻。騎，奇寄翻。 〈翰〉曰：“吾久客思歸，旣得上馬，無復還理。吾曏日陽愚以誑汝， 上，時掌翻。誑，居況翻。 吾之故藝猶在，無爲相逼，自取死也！”追騎輕之，直突而前。〈翰〉曰：“吾居汝國久悢悢， 【〈章〉：十二行本作“恨恨”；乙十一行本同；〈孔〉本同；〈熊〉校同。】〈李陵〉《贈蘇武詩》：悢悢不能辭。〈呂向〉《註》曰：悢悢，相戀之情。 不欲殺汝；汝去我百步立汝刀，吾射之，一發中者汝可還，不中者可來前。”追騎解刀立之，一發，正中其環； 〈孔穎達〉曰：禮，進劍者左首。首，劍拊鐶也。《少儀》曰：澤劍首。〈鄭〉云：澤，弄也。推尋劍刃利，不容可弄，正是劍鐶也。又云：刀卻刃授穎。〈鄭〉云：穎，鐶也。鐶，與環同。射，而亦翻。中，竹仲翻。 追騎散走。〈皝〉聞〈翰〉至，大喜，恩遇甚厚。	1
16庚寅，立皇子〈德文〉爲〈琅邪王〉，徙〈琅邪王〉〈道子〉爲〈會𥡴王〉。 會，工外翻。	1
初，〈衣錦〉之役， 見二百六十八卷〈乾化〉三年。 〈吳〉馬軍指揮〈曹筠〉叛奔〈吳越〉， 指揮之下當有“使”字。 〈徐溫〉赦其妻子，厚遇之，遣間使吿之曰： 間，古莧翻。 “使汝不得志而去，吾之過也，汝無以妻子爲念。”及是役，〈筠〉復奔〈吳〉。〈溫〉自數昔日不用〈筠〉言者三， 數，所具翻。 而不問〈筠〉去來之罪，歸其田宅，復其軍職。〈筠〉內愧而卒。 史言〈徐溫〉能御將。	1
戊寅，〈魏〉主濟〈河〉。 自丙辰〈盱眙〉退師，二十三日始濟〈河〉。	1
朱绂谁家子，无乃金张孙。骊驹从白马，出入铜龙门。问尔何功德，多承明主恩。斗鸡平乐馆，射雉上林园。曲陌车骑盛，高堂珠翠繁。奈何轩冕贵，不与布衣言。	0
气象四时清，无人画得成。众山寒叠翠，两派绿分声。坐月何曾夜，听松不似晴。混元融结后，便有此溪名。	0
〈肅宗〉〈至德〉元載　〈魯炅〉屯〈葉〉北以備〈安祿山〉。 頁六九五三	1
是時吏治皆以慘刻相尙， 治，直吏翻。 獨〈左內史〉〈兒寬〉，勸農業，緩刑罰，理獄訟，務在得人心；擇用仁厚士，推情與下，不求名聲，吏民大信愛之；收租稅時，裁闊狹，與民相假貸， 〈師古〉曰：謂有貧弱及農要之時，不卽徵收也。余謂闊，謂征斂稍寬﹑禁防疏闊之時；狹，謂督促迫急之時。闊時不急征收，假貸與民，使營生業。 以故租多不入。後有軍發，〈左內史〉以負租課殿，當免； 殿，丁練翻。課下下曰殿。 民聞當免，皆恐失之，大家牛車﹑小家擔負輸租，繈屬不絕， 〈師古〉曰：繈，索也。言輸者接連不絕於道，若繩索之相屬也，猶今言續索矣。屬，之欲翻。 課更以最。 課上上曰最。 上由此愈奇〈寬〉。	1
31庚寅，〈周〉主遊〈道會苑〉，以〈上善殿〉壯麗，焚之。	1
是時，中書令〈石顯〉顓權，〈顯〉友人〈五鹿充宗〉爲尙書令，二人用事。〈房〉嘗宴見， 〈師古〉曰：以閒   宴時而入見天子。見，賢遍翻。 問上曰：“〈幽〉﹑〈厲〉之君何以危？所任者何人也？”上曰：“君不明而所任者巧佞。”〈房〉曰：“知其巧佞而用之邪，將以爲賢也？”上曰：“賢之。”〈房〉曰：“然則今何以知其不賢也？”上曰：“以其時亂而君危知之。”〈房〉曰：“若是，任賢必治，任不肖必亂，必然之道也。 治，直吏翻；下同。 〈幽〉﹑〈厲〉何不覺悟而更求賢，曷爲卒任不肖以至於是？” 〈師古〉曰：卒，終也，音子恤翻。 上曰：“臨亂之君，各賢其臣；令皆覺寤，天下安得危亡之君！”〈房〉曰：“〈齊桓公〉﹑〈秦二世〉亦嘗聞此君而非笑之；然則任〈豎刁〉﹑〈趙高〉，政治日亂，盜賊滿山， 〈豎刁〉註見十八卷〈武帝〉〈元光〉五年。〈趙高〉事見《秦紀》。 何不以〈幽〉﹑〈厲〉卜之而覺寤乎？” 以龜卜，所以驗吉凶。以〈幽〉﹑〈厲〉卜，所以驗治亂。 上曰：“唯有道者能以往知來耳。”〈房〉因免冠頓首曰：“《春秋》紀二百四十二年災異，以示萬世之君。今陛下卽位以來，日月失明，星辰逆行，山崩，泉湧，地震，石隕，夏霜，冬靁，春凋，秋榮，隕霜不殺，水﹑旱﹑螟蟲，民人饑﹑疫，盜賊不禁，刑人滿市，《春秋》所記災異盡備。 〈師古〉曰：言今皆備有之。靁，古雷字。《春秋》所記：〈隱〉十一年﹑〈桓〉十八年﹑〈莊公〉三十二年﹑〈閔公〉二年﹑〈僖公〉三十三年﹑〈文公〉十八年﹑〈宣公〉十八年﹑〈成公〉十八年﹑〈襄公〉三十一年﹑〈昭公〉三十二年﹑〈定公〉十五年﹑〈哀公〉十四年，凡二百四十二年。 陛下視今爲治邪，亂邪？”上曰：“亦極亂耳，尙何道！”〈房〉曰：“今所任用者誰與？” 道，言也。〈師古〉曰：與，讀曰歟。《考異》曰：故〈資政殿〉學士〈邵亢〉得〈兩浙〉〈錢王〉寫本《漢書》，無“亂邪”二字，有“上曰：‘亦極亂耳，尙何道！’〈房〉曰：‘今’”十二字；今取之。 上曰：“然，幸其愈於彼，又以爲不在此人也。” 〈師古〉曰：愈，猶勝   也。言今之災異及政道，猶幸勝於往日，又不由所任之人。 〈房〉曰：“夫前世之君，亦皆然矣。臣恐後之視今，猶今之視前也！”上良久，乃曰：“今爲亂者誰哉？”〈房〉曰：“明主宜自知之。”上曰：“不知也；如知，何故用之！”〈房〉曰：“上最所信任，與圖事帷幄之中， 〈師古〉曰：圖，謀也。 進退天下之士者是矣。”〈房〉指謂〈石顯〉，上亦知之，謂〈房〉曰：“已諭。” 〈師古〉曰：言已曉此意。 〈房〉罷出，後上亦不能退〈顯〉也。	1
〈劉黑闥〉陷〈瀛州〉，殺刺史〈馬匡武〉。〈鹽州〉人〈馬君德〉以城叛附〈黑闥〉。 此〈鹽州〉，卽〈東鹽州〉。 〈高開道〉   寇〈蠡州〉。 〈武德〉五年，以〈瀛州〉之〈博野〉﹑〈淸苑〉，〈定州〉之〈義豐〉，置〈蠡州〉，因〈漢〉〈蠡吾亭〉以名州也。	1
引水香山近，穿云复绕林。才闻篱外响，已觉石边深。满处侵苔色，澄来见柳阴。微风月明夜，知有五湖心。	0
7九月，戊戌，〈魏〉〈永昌王〉〈健〉卒。	1
杭城隔岁转苏台，还拥前时五马回。厌见簿书先眼合，喜逢杯酒暂眉开。未酬恩宠年空去，欲立功名命不来。一别承明三领郡，甘从人道是粗才。	0
躺游仙院睹灵台，罗绮分明塑匠裁。高绾绿鬟云髻重，平垂罗袖牡丹开。容仪一见情难舍，玉貌重看意懒回。若表恳诚心所志，愿将姿貌梦中来。	0
二陕周分地，恩除左掖臣。门阑开幕重，枪甲下天新。夹道行霜骑，迎风满草人。河流银汉水，城赛铁牛神。意气思高谢，依违许上陈。何妨向红旆，自与白云亲。	0
三秋佳节，罥晴空，凝碎露，茱萸千结。菊蕊和烟轻撚，酒浮金屑。徵云雨，调丝竹，此时难辍。欢极，一片艳歌声揭。黄昏慵别，炷沈烟，熏绣被，翠帷同歇。醉并鸳鸯双枕，煖偎春雪。语丁宁，情委曲，论心正切。夜深，窗透数条斜月。	0
长安三千里，喜行不言永。清路黄尘飞，大河沧流静。更怀西川府，主公昔和鼎。伊郁瑶瑟情，威迟花骢影。此时已难别，日又无停景。出饯阙相从，心随过前岭。	0
44癸未，再貶〈豆盧革〉〈費州〉司戶，〈韋說〉〈夷州〉司戶。甲申，〈革〉流〈陵州〉，〈說〉流〈合州〉。 自〈唐〉末以來，流竄者率賜死，〈革〉﹑〈說〉其得至流所乎！	1
1春，正月，戊辰朔，〈魏〉大赦，改元〈熙平〉。	1
决胜文场战已酣，行应辟命复才堪。旅食不辞游阙下，春衣未换报江南。天边宿鸟生归思，关外晴山满夕岚。立马欲从何处别，都门杨柳正毵毵。	0
将士请衣忘却贫，绿窗红烛酒楼新。家家尽踏还乡曲，明月街中不绝人。	0
〈幽州〉大都督〈薛訥〉鎭〈幽州〉二十餘年， 按〈武后〉〈聖曆〉元年，〈薛訥〉方自〈藍田〉令擢爲〈安東道〉經略。 吏民安之，未嘗舉兵出塞，虜亦不敢犯。與〈燕州〉刺史〈李璡〉有𨻶， 〈武德〉六年，自〈營州〉遷〈燕州〉於〈幽州〉城中。燕，因肩翻。〈璡〉，將鄰翻，又卽刃翻。 〈璡〉毀之於〈劉幽求〉，〈幽求〉薦左羽林將軍〈孫佺〉代之。 佺，此緣翻。 三月，丁丑，以〈佺〉爲〈幽州〉大都督，徙〈訥〉爲〈幷州〉長史。	1
冷碧新秋水，残红半破莲。从来寥落意，不似此池边。	0
〈秦〉〈隴西公〉〈碩德〉自〈金城〉濟〈河〉，直趣〈廣武〉，〈河西王〉〈利鹿孤〉攝〈廣武〉守軍以避之。 趣，七喩翻。攝，收也。 〈秦〉軍至〈姑臧〉，〈涼王〉〈隆〉遣輔國大將軍〈超〉﹑龍驤將軍〈邈〉等逆戰， 驤，思將翻。 〈碩德〉大破之，   生禽〈邈〉，俘斬萬計。〈隆〉嬰城固守，〈巴西公〉〈佗〉帥〈東苑〉之衆二萬五千降於〈秦〉。 帥，讀曰率。 〈西涼公〉〈暠〉﹑〈河西王〉〈利鹿孤〉﹑〈沮渠蒙遜〉各遣使奉表入貢於〈秦〉。 暠，古老翻。使，疏吏翻。沮，子余翻。	1
识得衣中宝，无明醉自惺。百骸俱溃散，一物镇长灵。知境浑非体，寻珠不定形。悟即三身佛，迷疑万卷经。在心心岂测，居耳耳难听。罔像先天地，渊玄出杳冥。本刚非锻鍊，元净莫澄停。盘泊逾朝日，玲珑映晓星。瑞光流不灭，真澄浊还清。鉴照崆峒寂，劳笼法界明。剉凡功不灭，超圣果非盈。龙女心亲献，蛇王口自倾。护鹅人却活，黄雀义犹轻。解语非关舌，能言不是声。绝边弥瀚漫，三际等空平。演教非为教，闻名不认名。二边俱不立，中道不须行。见月休看指，归家罢问程。识心岂测佛，何佛更堪成。	0
〈饒安〉﹑〈東光〉﹑〈安陵〉三縣災， 三縣皆屬〈渤海郡〉，惟〈東光〉，〈漢〉舊縣；〈饒安縣〉，〈前漢〉之〈千童縣〉也，〈後漢〉〈靈帝〉改曰〈饒安〉；〈安陵縣〉，〈晉〉置。時皆爲〈後趙〉之地。 燒七千餘家，死者萬五千人。	1
流民〈許穆之〉，變姓名稱〈司馬飛龍〉，自云〈晉室〉近親，往依〈氐王〉〈楊難當〉。〈難當〉因民之怨，資   〈飛龍〉以兵，使侵擾〈益州〉。〈飛龍〉招合〈蜀〉人，得千餘人，攻殺〈巴興〉令， 〈沈約〉曰：〈巴興〉令，〈徐〉《志》不註置立，疑〈李氏〉所立，屬〈遂寧郡〉。〈宋白〉曰：〈晉〉〈永和〉十一年置〈巴興縣〉，〈西魏〉改曰〈長江縣〉，〈唐〉屬〈遂州〉。 逐〈陰平〉太守； 〈晉孝武帝〉〈泰始〉中，置〈陰平郡〉，至〈武帝〉〈永初〉間，又分爲〈南陰平〉﹑〈北陰平〉。此〈南陰平〉也。〈隋〉併〈南陰平〉入〈雒縣〉。〈宋白〉曰：〈文州〉，古〈陰平〉也。〈戰國〉〈氐〉﹑〈羌〉所據，〈漢〉爲〈陰平道〉，〈魏〉﹑〈晉〉爲〈陰平郡〉〈陰平縣〉。〈永嘉〉末，太守〈王鑒〉以郡降〈李雄〉，〈晉〉人於是悉流移於〈蜀〉﹑〈漢〉，其〈氐〉﹑〈羌〉並屬〈楊茂搜〉，此郡不復預受正朔，故《南史》諸志悉無所錄。其〈晉〉人流寓於〈蜀〉者，仍於〈益州〉立南﹑北二〈陰平〉，寓於〈漢中〉者亦於〈梁州〉立南北二〈陰平〉。今〈劍州〉〈陰平縣〉，〈益州〉之〈北陰平郡〉也。 〈道濟〉遣軍擊斬之。	1
帝聰明能斷， 斷，丁亂翻。 善用人，行法無所假貸。〈隆慮公主〉子〈昭平君〉 〈隆慮公主〉，〈景帝〉女。〈班〉《志》，〈隆慮縣〉屬〈河內郡〉。慮，音閭。 尙帝女〈夷安公主〉。 〈班〉《志》，〈夷安縣〉屬〈膠西國〉。 〈隆慮主〉病困，以金千斤﹑錢千萬爲〈昭平君〉豫贖死罪，上許之。 爲，于僞翻；下同。 〈隆慮主〉卒，〈昭平君〉日驕，醉殺主傅， 〈服虔〉曰：主傅，主之官也。〈如淳〉曰：禮有傅姆。說者又曰：傅，老大夫也，〈漢〉使〈中行說〉傅翁主是也。〈師古〉曰：傅姆是。 繫獄；廷尉以公主子上請。 上，時掌翻。 左右人人爲言：“前又入贖，陛下許之。”上曰：“吾弟老有是一子，死，以屬我。” 弟，謂女弟。〈師古〉曰：老乃有子，言其晚孕育也。屬，音之欲翻。 於是爲之垂涕，歎息良久，曰：   “法令者，先帝所造也，用弟故而誣先帝之法，吾何面目入〈高廟〉乎！又下負萬民。”乃可其奏，哀不能自止，左右盡悲。待詔〈東方朔〉前上壽， 時有待詔公車者，有待詔〈金馬門〉者。〈朔〉時待詔宦者署。 曰：“臣聞聖王爲政，賞不避仇讎，誅不擇骨肉。《書》曰：‘不偏不黨，王道蕩蕩。’ 〈師古〉曰：《周書》《洪範》之辭。蕩蕩，平坦貌。 此二者，〈五帝〉所重，〈三王〉所難也，陛下行之，天下幸甚！臣〈朔〉奉觴昧死再拜上萬 【〈章〉：十四行本“萬”下有“歲”字；乙十一行本同；〈孔〉本同；〈退齋〉校同。】 壽！”上初怒〈朔〉，旣而善之，以〈朔〉爲中郞。	1
五年（癸巳﹑五七三）	1
好鸟无恶声，仁兽肯狂噬。宁教鹦鹉哑，不遣麒麟细。人人语与默，唯观利与势。爱毁亦自遭，掩谤终失计。	0
岩突金银台，登攀信美哉！白林丛万壑，珠缀结三台。应物尽标胜，冥心无去来。{汞夆/金}明巾铁柱，长欲助盐梅。	0
莫论圆峤，休说方壶。何如鲁馆，即是仙都。	0
18帝使〈沈慶之〉徙〈彭城〉流民數千家於〈瓜步〉，征北參軍〈程天祚〉徙〈江西〉流民數千家於〈姑孰〉。 〈彭城〉﹑〈江西〉流民，皆避〈魏〉寇而南者。	1
翠凤逶迤登介丘，仙鹤裴回天上游。借问乾封何所乐，人皆寿命得千秋。	0
崇寬厚之德　《後漢書》《陳寵列傳》作“崇高宗之德”。	1
头痛汗盈巾，连宵复达晨。不堪逢苦热，犹赖是闲人。朝客应烦倦，农夫更苦辛。始惭当此日，得作自由身。	0
林中空寂舍，阶下终南山。高卧一床上，回看六合间。浮云几处灭，飞鸟何时还？问义天人接，无心世界闲。谁知大隐者，兄弟自追攀。	0
〈吳〉掘地得銀尺，上有刻文； 《吳志》曰：銀長一尺，廣三分，刻上有年月字。 〈吳〉主大赦，改元〈天册〉。	1
初（是）〔賜〕周馮貴人歸園　從〈南監〉本﹑〈龍谿〉本﹑〈學海堂〉本改。	1
攻（宫）〔官〕寺　從〈學海堂〉本﹑《漢書》《平帝紀》改。	1
〈裴度〉過〈襄城〉南〈白草原〉，〈淮西〉人以驍騎七百邀之；鎭將〈楚丘〉〈曹華〉知而爲備，擊卻之。 〈楚丘〉，古〈己氏縣〉，〈隋〉〈開皇〉六年改曰〈楚丘〉，〈唐〉屬〈宋州〉。《九域志》：在州東北七十里。 〈度〉雖辭招討名，實行元帥事，以〈郾城〉爲治所。甲申，至〈郾城〉。先是，諸道皆有中使監陳， 監，古銜翻。陳，讀曰陣。 進退不由主將，勝則先使獻捷，不利則陵挫百端；〈度〉悉奏去之，諸將始得專軍事，戰多有功。 去，羌呂翻。	1
为君之道，何以为明。功不滥赏，罪不滥刑。谠言则听，谄言不听。王至是然，可为明焉。	0
零陵郡北湘水东，浯溪形胜满湘中。溪口石颠堪自逸，谁能相伴作渔翁。	0
〈裘甫〉分兵掠〈衢〉﹑〈婺州〉。〈婺州〉押牙〈房郅〉﹑散將〈樓曾〉﹑ 散將者，牙將之散員也。散，悉但翻。將，卽亮翻；下同。 〈衢州〉十將〈方景深〉將兵拒險，賊不得入。又分兵掠〈明州〉，〈明州〉之民相與謀曰：“賊若入城，妻子皆爲葅醢，況貨財，能保之乎！”乃自相帥出財募勇士， 帥，讀曰率。 治器械，樹栅，浚溝，斷橋，爲固守之備。 治，直之翻。斷，丁管翻。 賊又遣兵掠〈台州〉，破〈唐興〉。 〈吳〉分〈章安〉之西界置〈始平縣〉，〈晉〉改爲〈始豐縣〉，〈宋〉廢。〈唐〉〈武德〉初，分〈臨海〉置〈唐興縣〉，〈宋〉改曰〈天台〉。《九域志》：在〈台州〉西一百一十里。 己巳，〈甫〉自將萬餘人掠〈上虞〉，焚之。 〈上虞〉，〈漢〉古縣，〈唐〉屬〈越州〉。《九域志》：在州東一百一十里。 癸酉，入〈餘姚〉，殺丞﹑尉； 〈餘姚〉，〈漢〉古縣，〈唐〉屬〈越州〉。《九域志》：在州東一百四十七里。〈宋白〉曰：〈餘姚〉舊縣在〈餘姚山〉西。《風土記》云：〈舜〉支庶所封。〈舜〉姓〈姚〉，故曰〈餘姚〉。 東破〈慈溪〉，入〈奉化〉，抵〈寧海〉，殺其令而據之； 〈開元〉二十六年，分〈明州〉之〈鄮縣〉置〈慈溪縣〉，在州西三十七里；又分〈鄮縣〉置〈奉化縣〉，在州南八十里。〈武德〉四年，分〈臨海縣〉置〈寧海縣〉，屬〈台州〉。《九域志》：在州東北一百七十里。 分兵圍〈象山〉。所過俘其少壯， 少，詩照翻。 餘老弱者蹂踐殺之。 蹂，忍久翻。踐，慈演翻。	1
张，六星似轸在星傍。张下只是有天庙，十四之星册四方。长垣少微虽向上，星数歌在太微傍，天尊一星直上黄。	0
吏舍局终年，出郊旷清曙。杨柳散和风，青山澹吾虑。依丛适自憩，缘涧还复去。微雨霭芳原，春鸠鸣何处？乐幽心屡止，遵事迹犹遽。终罢斯结庐，慕陶真可庶。	0
〈婁太后〉以帝酒狂，舉杖擊之曰：“如此父生如此兒！”帝曰：“卽當嫁此老母與〈胡〉。”太后大怒，遂不言笑。帝欲太后笑，自匍匐 匍，音蒲。匐，莫北翻。 以身舉牀，墜太后於地，頗有所傷。旣醒，大慚恨，使積柴熾火，欲入其中。太后驚懼，親自持挽，強爲之笑，曰：“曏汝醉耳！” 強，其兩翻。爲，于僞翻。 帝乃設地席，命〈平秦王〉〈歸彥〉執杖，口自責數， 自責而數罪也。數，所具翻。   脫背就罰，謂〈歸彥〉曰：“杖不出血，當斬汝。”太后前自抱之，帝流涕苦請，乃笞腳五十，然後衣冠拜謝，悲不自勝。 勝，音升。 因是戒酒，一旬，又復如初。	1
楚岫接乡思，茫茫归路迷。更堪斑竹驿，初听鹧鸪啼。	0
把酒思闲事，春愁谁最深。乞钱羁客面，落第举人心。月下低眉立，灯前抱膝吟。凭君劝一醉，胜与万黄金。	0
细雨未成霖，垂帘但觉阴。唯看上砌湿，不遣入檐深。度隙沾霜简，因风润绮琴。须移户外屦，檐溜夜相侵。	0
沙场征戍客，寒苦若为眠。战袍经手作，知落阿谁边。蓄意多添线，含情更著绵。今生已过也，结取后生缘。	0
（請）甲〔諸〕第　從〈學海堂〉本﹑《漢書》《田蚡傳》改。	1
壬寅，〈劉幽求〉在〈太極殿〉，有宮人與宦官令〈幽求〉作制書立太后，〈幽求〉曰：“國有大難， 難，乃旦翻。 人情不安，山陵未畢，遽立太后，不可！”〈平王〉〈隆基〉曰：“此勿輕言。”	1
人间上寿若能添，只向人间也不嫌。看著四邻花竞发，高楼从此莫垂帘。	0
星落少微宫，高人入古风。几年才子泪，并写五言中。	0
桂树生南海，芳香隔楚山。今朝天上见，疑是月中攀。	0
渥洼龙种散云时，千里繁花乍别离。中有重臣承霈泽，外无轻虏犯旌旗。山川自与郊坰合，帐幕时因水草移。敢谢亲贤得琼玉，仲宣能赋亦能诗。	0
23壬戌，以樞密院承旨〈淸河〉〈張美〉爲右領軍大將軍﹑權點檢三司事。 〈淸河縣〉，帶〈貝州〉。權點檢三司事，未除爲正使。 初，帝在〈澶州〉，〈美〉掌州之金穀隸三司者，帝或私有所求，〈美〉曲爲供副。 供副者，供辦以應副所求。澶，時連翻。 〈太祖〉聞之怒，恐傷帝意，但徙〈美〉爲〈濮州〉馬步軍都虞候。 濮，博木翻。 〈美〉治財精敏，當時鮮及， 治，直之翻。鮮，息淺翻。 故帝以利權授之； 【〈章〉：十二行本“之”下有“帝征伐四方，用度不乏，美之力也”十三字；乙十一行本同；〈孔〉本同；〈張〉校同；〈退齋〉校同。】 然思其在〈澶州〉所爲，終不以公忠待之。 自〈漢〉以來能如此者，〈吳〉主〈孫權〉及〈周世宗〉而已。	1
江盘栈转虚，候吏拜行车。家世维城后，官资宰邑初。市饶黄犊卖，田蹑白云锄。万里千山路，何因欲寄书。	0
1春，二月，〈吳〉車騎將軍〈朱然〉寇〈柤中〉， 柤，讀如祖；〈楊正衡〉側瓜翻。 殺略數千人而去。	1
偏存名迹在人间，顺俗与时未安闲。来谒大官兼问政，扁舟却入九疑山。	0
〈陶侃〉復追〈龔登〉還。〈嶠〉遺〈侃〉書曰：“夫軍有進而無退，可增而不可減。近已移檄遠近，言於盟府， 盟府，謂〈侃〉府也；〈侃〉爲盟主，故稱爲盟府。復，扶又翻。遺，于季翻。 刻後月半大舉，諸郡軍並在路次，惟須仁公軍至，便齊進耳。仁公今召軍還，疑惑遠近，成敗之由，將在於此。僕才輕任重，實憑仁公篤愛，遠稟成規；至於首啓戎行， 行，戶剛翻。《詩》；元戎十乘，以先啓行。 不敢有辭，僕與仁公，如首尾相衞，脣齒相依也。恐或者不達高旨，將謂仁公緩於討賊，此聲難追。僕   與仁公並受方嶽之任，安危休戚，理旣同之。且自頃之顧，綢繆往來，情深義重， 綢，除留翻；繆，莫彪翻；纏綿也。 一旦有急，亦望仁公悉衆見救，況社稷之難乎！今日之憂，豈惟僕一州，文武莫不翹企。 言翹首企足以望〈侃〉兵之來。難，乃旦翻。 假令此州不守，〈約〉﹑〈峻〉樹置官長於此， 此，謂〈江州〉也。長，知兩翻。 〈荆楚〉西逼強〈胡〉，東接逆賊，因之以饑饉，將來之危，乃當甚於此州之今日也。仁公進當爲〈大晉〉之忠臣，參〈桓〉﹑〈文〉之功；退當以慈父之情，雪愛子之痛。 謂〈侃〉子〈瞻〉爲〈峻〉所殺。 今〈約〉﹑〈峻〉凶逆無道，痛感天地，人心齊壹，咸皆切齒。今之進討，若以石投卵耳；苟復召兵還，是爲敗於幾成也。 復，扶又翻。幾，居希翻。 願深察所陳！”〈王愆期〉謂〈侃〉曰：“〈蘇峻〉，豺狼也，如得遂志，四海雖廣，公寧有容足之地乎！”〈侃〉深感悟，卽戎服登舟。〈瞻〉喪至不臨， 臨，力鴆翻。 晝夜兼道而進。	1
時〈朱滔〉方恭順，與〈寶臣〉及〈河東〉節度使〈薛兼訓〉攻其北，〈正己〉與〈淮西〉節度使〈李忠臣〉等攻其   南。五月，乙未，〈承嗣〉將〈霍榮國〉以〈磁州〉降。 〈𥔵州〉，〈滏陽郡〉，本〈漢〉〈廣平縣〉地，〈隋〉廢郡，於〈滏陽縣〉置〈𥔵州〉，治〈滏陽〉，本〈漢〉〈成安縣〉地。將，卽亮翻。降，戶江翻；下同。𥔵，牆之翻。 丁未，〈李正己〉攻〈德州〉，拔之。 〈德州〉自此屬〈平盧軍〉。 〈李忠臣〉統〈永平〉﹑〈河陽〉﹑〈懷〉﹑〈澤〉步騎四萬進攻〈衞州〉。 統，他綜翻，俗讀從上聲。 六月，辛未，〈田承嗣〉遣其將〈裴志淸〉等攻〈冀州〉，〈志淸〉以其衆降〈李寶臣〉。甲戌，〈承嗣〉自將圍〈冀州〉，〈寶臣〉使〈高陽軍〉使〈張孝忠〉將精騎四千禦之，〈寶臣〉大軍繼至；〈承嗣〉燒輜重而遁。 重，直用翻。〈冀州〉，治〈信都縣〉。將，卽亮翻，又音如字。騎，奇寄翻。〈高陽軍〉，當置於〈瀛州〉〈高陽縣〉。《兵志》：〈橫海〉﹑〈北平〉﹑〈高陽〉等軍皆屬〈平盧道〉。蓋〈安〉﹑〈史〉之亂，以兵授〈張孝忠〉統制，而屬於〈李寶臣〉，因授〈高陽軍〉使耳。 〈孝忠〉，本〈奚〉也。 〈張孝忠〉，〈奚〉人，世爲〈乙失活〉部酋長。	1
山中砖塔闭，松下影堂新。恨不生前识，今朝礼画身。	0
宣帝有（孫五）〔曾孫五十餘人〕　從《漢書》《王莽傳》改。	1
红芳怜静色，深与雨相宜。馀滴下纤蕊，残珠堕细枝。浣花江上思，啼粉镜中窥。念此低回久，风光幸一吹。	0
欲去公门返野扉，预思泉竹已依依。更怜家酝迎春熟，一瓮醍醐待我归。	0
9夏，五月，〈益州〉〈獠〉反。 獠，魯皓翻。	1
〈唐〉主將立〈齊王〉〈璟〉爲太子，固辭；乃以爲諸道兵馬大元帥﹑判六軍諸衞﹑守太尉﹑錄尙書   事﹑〈昇〉·〈揚〉二州牧。 〈南唐〉以〈昇州〉爲西都，〈揚州〉爲東都，故二州置牧。	1
深冬寒月，庭户凝霜雪。风雁过时魂断绝，塞管数声呜咽。披衣独立披香，流苏乱结愁肠。往事总堪惆怅，前欢休更思量。	0
臣聞道路言：〈閩越王〉弟〈甲〉弑而殺之，〈甲〉以誅死， 〈甲〉者，〈閩越王〉弟之名。 其民未有所屬。陛下若欲來，內處之中國， 處，昌呂翻。 使重臣臨存， 〈師古〉曰：存，謂省問之。 施德垂賞以招致之，此必攜幼﹑扶老以歸聖德。若陛下無所用之，則繼其絕世，存其亡國，建其王侯，以爲畜〈越〉， 〈李奇〉曰：如人畜養六畜也。〈師古〉曰：直謂畜養之耳，非六畜也。畜，許六翻。 此必委質爲藩臣，世共貢職。 共，讀曰供。 陛下以方寸之印，丈二之組，塡撫方外，不勞一卒，不頓一戟， 〈師古〉曰：頓，壞也，讀曰鈍。 而威德並行。今以兵入其地，此必震恐，以有司爲欲屠滅之也，必雉兔逃，入山林險阻。 〈師古〉曰：如雉兔之逃竄而入山林險阻之中。 背而去之，則復相羣聚；留而守之，歷歲經年，則士卒罷勌， 背，蒲妹翻。罷，讀曰疲。勌，卽倦字。 食糧乏絕，民苦兵事，盜賊必起。臣聞長老言：〈秦〉之時，嘗使尉〈屠睢〉   擊〈越〉， 〈張晏〉曰：郡都尉，姓〈屠〉，名〈睢〉。〈晉〉有〈屠岸賈〉﹑〈屠蒯〉。睢，音雖。 又使監〈祿〉鑿渠通道， 〈張晏〉曰：監郡御史也，名〈祿〉。案〈秦〉郡置守﹑尉﹑監。 〈越〉人逃入深山林叢，不可得攻；留軍屯守空地，曠日引久，士卒勞勌；〈越〉出擊之，〈秦〉兵大敗，乃發適戍以備之。 適，讀曰讁。 當此之時，外內騷動，皆不聊生，亡逃相從，羣爲盜賊，於是〈山〉東之難始興。 難，乃旦翻。 兵者凶事，一方有急，四面皆聳。臣恐變故之生，姦邪之作，由此始也。	1
九重楼阁半山霞，四望韶阳春未赊。侍跸妍歌临灞涘，留觞艳舞出京华。危竿竞捧中街日，戏马争衔上苑花。景色欢娱长若此，承恩不醉不还家。	0
鸡鸣出东邑，马倦登南峦。落日见桑柘，翳然丘中寒。邻家多旧识，投暝来相看。且问春税苦，兼陈行路难。园场近阴壑，草木易凋残。峰晴雪犹积，涧深冰已团。浮名知何用，岁晏不成欢。置酒共君饮，当歌聊自宽。	0
蚕欲老，箔头作茧丝皓皓。场宽地高风日多，不向中庭㬠蒿草。神蚕急作莫悠扬，年来为尔祭神桑。但得青天不下雨，上无苍蝇下无鼠。新妇拜簇愿茧稠，女洒桃浆男打鼓。三日开箔雪团团，先将新茧送县官。已闻乡里催织作，去与谁人身上著。	0
大司馬掾張（式）〔戎〕　從《漢書》《溝洫志》改。	1
〔罰當其罪〕　從〈學海堂〉本﹑《三國志》《鍾繇傳》〈裴〉注引《袁宏紀》補。	1
46丙戌，以〈聞喜公〉〈遙欣〉爲〈荆州〉刺史，〈豐城公〉〈遙昌〉爲〈豫州〉刺史。時上長子〈晉安王〉〈寶義〉有癈疾， 痼疾不可復用爲癈疾。長，知兩翻。 諸子皆弱小，故以〈遙光〉居中， 居中，謂爲〈揚州〉刺史。 〈遙欣〉鎭撫上流。	1
独来独去何人识，厩马朝衣野客心。闲爱无风水边坐，杨花不动树阴阴。	0
皇天（據）〔授〕乃顯考　從《三國志》《魏書》《文帝紀》〈裴〉注引《袁宏紀》改。	1
初，〈瑜〉見友於〈孫策〉，太夫人又使〈權〉以兄奉之。是時〈權〉位爲將軍，諸將﹑賓客爲禮尙簡，而〈瑜〉獨先盡敬，便執臣節。〈程普〉頗以年長，數陵侮〈瑜〉，〈瑜〉折節下之， 長，知兩翻。數，所角翻。折，而設翻。下，遐稼翻。 終不與校。〈普〉後自敬服而親重之，乃吿人曰：“與〈周公瑾〉交，若飮醇醪，不覺自醉。” 酒不澆爲醇。醪，滓汁酒。	1
春泪烂罗绮，泣声抽恨多。莫滴芙蓉池，愁伤连蒂荷。	0
不怕上兰单，惟愁荅辨难。无钱求案典，生死任都官。	0
通三锡胤，明两承英。太山比赫，伊水闻笙。宗祧是寄，礼乐其亨。嘉辰荐俎，以发声明。	0
〈閩〉主改〈福州〉爲〈長樂府〉。 樂，音洛。	1
〈中山〉飢甚，〈慕容麟〉帥二萬餘人出據〈新市〉。 〈新市縣〉，自〈漢〉以來屬〈中山〉。〈劉昫〉曰：〈新市〉，古〈鮮虞〉〈子國〉，〈唐〉爲〈定州〉〈新樂縣〉。〈杜佑〉曰：〈唐〉〈鎭州〉治〈眞定縣〉，〈漢〉〈新市縣〉故城在東北。帥，讀曰率。 甲子晦，〈魏王〉〈珪〉進軍攻之。太史令〈鼂崇〉曰：“不吉。昔〈紂〉以甲子亡，謂之疾日， 《左傳》：辰在子卯，謂之疾日。〈杜預〉《註》云：疾，惡也。紂以甲子喪，〈桀〉以乙卯亡，故以爲忌日。鼂，直遙翻。 兵家忌之。”〈珪〉曰：“〈紂〉以甲子亡，〈周武〉不以甲子興乎？”〈崇〉無以對。冬，十月，丙寅，〈麟〉退阻〈泒水〉。 泒，音觚。 甲戌，〈珪〉與〈麟〉戰於〈義臺〉，大破之， 據〈李延壽〉《北史》，〈義臺〉，塢名。〈魏收〉《地形志》，〈新市縣〉有〈義臺城〉。 斬首九千餘級，〈麟〉與數十騎馳取妻子入〈西山〉，遂奔〈鄴〉。	1
促席留欢日未曛，远坊归思已纷纷。无妨按辔行乘月，何必逃杯走似云。银烛忍抛杨柳曲，金鞍潜送石榴裙。到时常晚归时早，笑乐三分校一分。	0
5方士〈丁進〉有寵於〈燕〉主〈暐〉， 【〈章〉：十二行本“暐”作“儁”；乙十一行本同。】 欲求媚於太宰〈恪〉，說〈恪〉令殺太傅〈評〉； 說，輸芮翻。 〈恪〉大怒，奏收斬之。	1
2庚申，〈盧龍〉監軍奏〈李載義〉與敕使宴於毬場後院，副兵馬使〈楊志誠〉與其徒呼噪作亂，〈載義〉與子〈正元〉奔〈易州〉；〈志誠〉又殺〈莫州〉刺史〈張慶初〉。 〈宋白〉曰：〈幽州〉，南至〈莫州〉二百八十里。 上召宰相謀之，〈牛僧孺〉曰：“〈范陽〉自〈安〉﹑〈史〉以來，非國所有，〈劉總〉蹔獻其地， 事見二百四十一卷〈穆宗〉〈長慶〉元年。 朝廷費錢八十萬緡而無絲毫所獲。今日〈志誠〉得之，猶前日〈載義〉得之也； 〈敬宗〉〈寶曆〉二年，〈李載義〉得〈范陽〉，事見上卷。 因而撫之，使捍〈北狄〉，不必計其逆順。”上從之。〈載義〉自〈易州〉赴〈京師〉，上以〈載義〉有平〈滄景〉之功， 平〈滄〉﹑〈景〉見上三年。 且事朝廷恭順；二月，壬辰，以〈載義〉爲太保，同平章事如故。以〈楊志誠〉爲〈盧龍〉留後。	1
有起皆因灭，无暌不暂同。从欢终作戚，转苦又成空。次第花生眼，须臾烛过风。更无寻觅处，鸟迹印空中。	0
延和高阁上干云，小语犹疑太乙闻。烧尽降真无一事，开门迎得毕将军。	0
援车登陇坂，穷高遂停驾。延望戎狄乡，巡回复悲咤。滋移有情教，草木犹可化。圣贤礼让风，何不遍西夏。父子忍猜害，君臣敢欺诈。所适今若斯，悠悠欲安舍。	0
丁丑，詔〈魏博〉﹑〈橫海〉﹑〈昭義〉﹑〈河東〉﹑〈義武〉諸軍各出兵臨〈成德〉之境，若〈王庭湊〉執迷不復，宜卽進討。〈成德〉大將〈王儉〉 【〈嚴〉：“儉”改“位”。】 等五人謀殺〈王庭湊〉，事泄，幷部兵三千人皆死。	1
百度看星月，千回望五更。自知无夜分，乞顾早天明。	0
12十二月，〈段遼〉自〈密雲山〉遣使求迎於〈趙〉； 使，疏吏翻；下同。 旣而中悔，復遣使求迎於〈燕〉。 復，扶又翻。	1
驃騎將軍王蒼　《後漢書》《光武十王列傳》作“〈東平憲王〉〈蒼〉”。	1
水木深不极，似将星汉连。中州唯此地，上界别无天。雪折停猿树，花藏浴鹤泉。师为终老意，日日复年年。	0
〈常山王〉〈演〉以帝沈湎，憂憤形於顏色。帝覺之，曰：“但令汝在，我何爲不縱樂！” 沈，持林翻。樂，音洛。 〈演〉唯涕泣拜伏，竟無所言。帝亦大悲，抵盃於地曰：“汝似嫌我如是，自今敢進酒者斬之！”因取所御盃盡壞棄。 壞，音怪。 未幾，沈湎益甚，或於諸貴戚家角力批拉， 幾，居豈翻。沈，持林翻。批，白結翻，又偏迷翻，手擊也。拉，盧合翻。 不限貴賤，唯〈演〉至，則內外肅然。〈演〉又密撰事條，將諫，其友〈王晞〉以爲不可； 諸王宮寮有師有友。 〈演〉不從，因間極言， 間，古莧翻。 遂逢大怒。〈演〉性頗嚴，尙書郞中剖斷有失， 斷，丁亂翻。 輒加捶楚，令史姦慝卽考竟。 〈演〉爲尙書令，故然。捶，止蘂翻。 帝乃立〈演〉於前，以刀鐶擬脅， 以刀鐶擬〈演〉脅，示將築殺之。 召被〈演〉罰者， 被，皮義翻。 臨以白刃，求〈演〉之短；咸無所陳，乃釋之。〈晞〉，〈昕〉之弟也。 〈王昕〉見下。昕，許斤翻。 帝疑〈演〉假辭於〈晞〉以諫，欲殺之。王私謂〈晞〉曰： 王，卽〈演〉也。《通鑑》因〈齊〉史，脩治有未純者耳。 “〈王博士〉，明日當作一條事，爲欲相活， 爲，于僞翻。 亦圖自全，宜深體勿怪。”乃於衆中杖〈晞〉二十。帝尋發怒，聞〈晞〉得杖，以故不殺， 以其得杖之故，謂非敎〈演〉爲之，遂不殺。 髡鞭配甲坊。居三年，〈演〉又因諫爭，大被毆撻， 爭，讀曰諍。被，皮義翻。毆，烏口翻。《考異》曰：《北史》《孝昭紀》云：“〈文宣〉賜帝〈魏〉時宮人，醒而忘之，謂帝擅取，遂令刀鐶亂築，因此致困。”今從《北史》《王晞傳》。 閉口不食。太后日夜涕泣，帝不知所爲，曰：“儻小兒死，柰我老母何！”於是數往問〈演〉疾，謂曰：“努力強食， 數，所角翻。強，其兩翻；下強坐同。 當以〈王晞〉還汝。”乃釋〈晞〉，令詣〈演〉。〈演〉抱〈晞〉曰：“吾氣息惙然， 惙，丑捩翻；《類篇》曰：困劣也。 恐不復相見！” 復，扶又翻。 〈晞〉流涕曰：“天   道神明，豈令殿下遂斃此舍！ 言天道福善禍淫，不應使〈演〉遂死於此。 至尊親爲人兄，尊爲人主，安可與計！ 言難與計是非也。 殿下不食，太后亦不食，殿下縱不自惜，獨不念太后乎！”言未卒，〈演〉強坐而飯。 卒，子恤翻。飯，扶晚翻。 〈晞〉由是免徒， 配甲坊，徒刑也，由此得免。 還爲王友。及〈演〉錄尙書事，除官者皆詣〈演〉謝，去必辭。〈晞〉言於〈演〉曰：“受爵天朝，拜恩私第， 〈晉〉〈羊祜〉之言。朝，直遙翻。 自古以爲不可，宜一切約絕。”〈演〉從之。久之，〈演〉從容謂〈晞〉曰：“主上起居不恆，卿宜耳目所具，吾豈可以前逢一怒，遂爾結舌。卿宜爲撰諫草， 從，千容翻。恆，戶登翻。爲，于僞翻。 吾當伺便極諫。” 伺，相吏翻。 〈晞〉遂條十餘事以呈，因謂〈演〉曰：“今朝廷所恃者惟殿下，乃欲學匹夫耿介，輕一朝之命！狂藥令人不自覺， 狂藥，謂酒也。 刀箭豈復識親疏， 復，扶又翻。 一旦禍出理外，將柰殿下家業何，柰皇太后何！”〈演〉欷歔不自勝， 欷，音希，又許氣翻。歔，音虛。勝，音升。 曰：“乃至是乎！”明日，見〈晞〉曰：“吾長夜久思，今遂息意。”卽命火，對〈晞〉焚之。 焚諫草也。 後復承間苦諫，帝使力士反接， 復，扶又翻。間，古莧翻。反接，兩手向後也。 拔白刃注頸，罵曰：“小子何知，是誰敎汝？”〈演〉曰：“天下噤口，非臣誰敢有言！”帝趣杖，亂捶之數十； 噤，巨禁翻。趣，讀曰促。 會醉臥，得解。帝褻黷之遊，徧於宗戚，所往留連； 盤樂忘返，謂之留連。 唯至〈常山〉第，多無適而去。 適，歡極也。 尙書左僕射〈崔暹〉屢諫，〈演〉謂〈暹〉曰：“今太后不敢言，吾兄弟杜口，僕射獨能犯顏，內外深相感愧。” 〈常山〉，〈齊〉之賢王；〈文宣〉淫酗，規正爲多。〈齊〉之史臣因其嗣祚，亦多溢美。觀者能於辭令之間詳其溢美者則   幾矣。	1
六曲阑干偎碧树，杨柳风轻，展尽黄金缕。谁把钿筝移玉柱，穿帘海燕双飞去。满眼游丝兼落絮，红杏开时，一霎清明雨。浓醉觉来莺乱语，惊残好梦无寻处。	0
御厨不食索时新，每见花开即苦春。白日卧多娇似病，隔帘教唤女医人。	0
三月十四夜，西垣东北廊。碧梧叶重叠，红药树低昂。月砌漏幽影，风帘飘闇香。禁中无宿客，谁伴紫微郎。	0
18甲寅，上皇崩于〈神龍殿〉， 〈神龍殿〉，蓋〈中宗〉於〈神龍〉間居之，遂以名殿。 年七十八。乙卯，遷坐於〈太極殿〉。 坐，徂臥翻，神御坐也。 上以寢疾，發哀於內殿，羣臣發哀於〈太極殿〉。 內殿，上居〈大明宮〉之寢殿也。〈太極殿〉，〈西內〉前殿，大行所御。 〈蕃〉官剺面割耳者四百餘人。 剺，里之翻。 丙辰，命〈苗晉卿〉攝冢宰。上自仲春寢疾，聞上皇登遐，哀慕，疾轉劇，乃命太子監國。 冢，而隴翻。監，古銜翻。 甲子，制改元； 改元〈寶應〉。 復以建寅爲正月，月數皆如其舊； 復，扶又翻。 赦天下。	1
〈山南東道〉節度使〈趙匡凝〉遣兵襲〈荆南〉，〈朗〉人棄城走， 〈朗〉人，〈雷彥威〉之兵。〈成汭〉旣死，〈荆南〉無帥，〈朗〉人遂守之。 〈匡凝〉表其弟〈匡明〉爲〈荆南〉留後。時天子微弱，諸道貢賦多不上供，惟〈匡明〉兄弟委輸不絕。 〈唐〉二稅，有上供以輸〈京師〉。供，居用翻。輸，舂遇翻。	1
17吏部尙書〈袁顗〉，始爲帝所寵任，俄而失指，待遇頓衰，使有司糾奏其罪，白衣領職。〈顗〉懼，詭辭求出。甲寅，以〈顗〉督〈雍〉·〈梁〉 【〈章〉：甲十一行本“梁”下有“等四州”三字；乙十一行本同；〈孔〉本同；〈張〉校同。】 諸軍事﹑〈雍州〉刺史。 雍，於用翻。 〈顗〉舅〈蔡興宗〉謂之曰：“〈襄陽〉星惡，何可往？” 〈興宗〉蓋以天道言之。 〈顗〉曰：“白刃交前，不救流矢。 言白刃交乎前，則流矢之來不暇救。禍近而急，故圖出外以求賒死，後患非所計也。 今者之行，唯願生出虎口耳。且天道遼遠，何必皆驗！”	1
復云有程（夫）〔大〕人者　從《後漢書》《蔡邕列傳》改。	1
头白乘驴悬布囊，一回言别泪千行。儿孙满眼无归处，唯到尊前似故乡。	0
〈韓〉〈嚴遂〉弑〈哀侯〉，國人立其子〈懿侯〉。初，〈哀侯〉以〈韓廆〉爲相而愛〈嚴遂〉，二人甚相害也。〈嚴遂〉令人刺〈韓廆〉於朝，〈廆〉走〈哀侯〉，〈哀侯〉抱之；人刺〈韓廆〉，兼及〈哀侯〉。 《戰國策》以〈聶政〉刺〈韓〉相事及幷中〈哀侯〉爲一事；此從《史記》。〈蜀〉本《註》曰：按〈太史公〉《年表》及《韓世家》，於〈韓烈侯〉三年皆書“〈聶政〉殺〈韓〉相〈俠累〉”，於〈哀侯〉六年又皆書“〈嚴遂〉弒〈哀侯〉”。以《刺客傳》考之，〈聶政〉殺〈俠累〉事在〈哀侯〉時；以《戰國策》考之亦然。從《傳》與《戰國策》，則是《年表》﹑《世家》於〈烈侯〉三年書“盜殺〈俠累〉”誤矣。《通鑑》於〈烈侯〉三年載〈聶政〉殺〈俠累〉事，又於〈哀侯〉六年載〈嚴遂〉殺其君〈哀侯〉，是從《年表》﹑《世家》所書。蓋《刺客傳》初不言併殺〈哀侯〉，止《戰國策》言之，《通鑑》豈以此疑之歟！故載併刺〈哀侯〉，不書〈聶政〉，止曰“使人”。以此求之，則《通鑑》之意不以〈嚴仲子〉爲〈嚴遂〉，亦不以〈俠累〉爲〈韓廆〉，止從《年表》﹑《世家》而不信其《傳》也。余按〈溫公〉與〈劉道原〉書，亦疑此事。廆，戶賄翻。相，息亮翻。刺，七亦翻。朝，直遙翻。走，音奏。	1
1春，正月，甲子，以〈馮異〉爲征西大將軍。 《晉書》《職官志》曰：四征起於〈漢代〉，謂此。 〈鄧禹〉慙於受任無功，數以飢卒徼〈赤眉〉戰，輒不利； 數，所角翻。徼，一遙翻。 乃率車騎將軍〈鄧弘〉等自〈河北〉度至〈湖〉， 《地理志》，〈河北縣〉，屬〈河東郡〉。〈湖縣〉，屬〈京兆〉。〈賢〉曰：〈湖縣〉故城在今〈虢州〉〈湖城縣〉西南。 要〈馮異〉共攻〈赤眉〉。 要，一遙翻；下同。 〈異〉曰：“〈異〉與賊相拒數十日，雖虜獲雄將，餘衆尙多，可稍以恩信傾誘，難卒用兵破也。 卒，讀曰猝；下猝起同。 上今使諸將屯〈澠池〉，要其東， 澠，彌兗翻。 而〈異〉擊其西，一舉取之，此萬成計也！” 十事九成，猶有一不中。萬事萬成，言算無遺計也。要，一遙翻。 〈禹〉﹑〈弘〉不從，〈弘〉遂大戰移日。 言日景移也。 〈赤眉〉陽敗，棄輜重走； 重，直用翻。 車皆載土，以豆覆其上， 覆，敷救翻。 兵士飢，爭取   之。〈赤眉〉引還，擊〈弘〉，〈弘〉軍潰亂；〈異〉與〈禹〉合兵救之，〈赤眉〉小卻。〈異〉以士卒飢倦，可且休；〈禹〉不聽，復戰，大爲所敗， 復，扶又翻。敗，補邁翻。 死傷者三千餘人，〈禹〉以二十四騎脫歸〈宜陽〉。〈異〉棄馬奔 【〈章〉：十二行本“奔”作“步”；乙十一行本同；〈孔〉本同；〈張〉校同；〈退齋〉校同。】 走，上〈回谿阪〉， 〈杜佑〉《通典》曰：〈回谿〉在〈河南〉〈永寧縣〉東北，俗名〈回坑〉，長四里，闊二丈，深二丈五尺，自〈漢〉以前，道皆由此。〈酈道元〉云：〈曹〉公西討，惡南路之險，更開北道。 與麾下數人歸營，收其散卒，復堅壁自守。 復，扶又翻。	1
初，丞相〈歡〉以〈洛陽〉久經喪亂，欲遷都於〈鄴〉，帝曰：“〈高祖〉定鼎〈河〉﹑〈洛〉，爲萬世之基；王旣功存社稷，宜遵〈太和〉舊事。”〈歡〉乃止。至是復謀遷都， 復，扶又翻。 遣三千騎鎭〈建興〉， 〈慕容永〉分〈上黨〉置〈建興郡〉，〈魏〉爲〈建州〉。騎，奇計翻。 益〈河東〉及〈濟州〉兵，擁諸州和糴粟，悉運入〈鄴城〉。 和糴以充軍食，蓋始於此。歷〈唐〉至〈宋〉而民始不勝其病矣。濟，子禮翻。 帝又敕〈歡〉曰：“王若厭伏人情， 厭，於協翻，又如字。 杜絕物議，唯有歸〈河東〉之兵，罷〈建興〉之戍，送〈相州〉之粟， 〈相州〉治〈鄴城〉。相，息亮翻。 追〈濟州〉之軍，使〈蔡儁〉受代，〈邸珍〉出〈徐〉，止戈散馬，各事家業，脫須糧廩，別遣轉輸，則讒人結舌，疑悔不生，王高枕〈太原〉， 枕，職任翻。 朕垂拱〈京洛〉矣。王若馬首南向，問鼎輕重，朕雖不武，爲社稷宗廟之計，欲止不能。決在於王，非朕能定，爲山止簣，相爲惜之。” 《書》《旅獒》曰：爲山九仞，功虧一簣。〈孔安國〉《註》云：諭向成也，未成一簣，猶不爲山。《論語》：〈孔子〉曰：譬如爲山，未成一簣，止，吾止也。相爲，音于僞翻。 〈歡〉上表極言〈宇文泰〉﹑〈斛斯椿〉罪惡。	1
26十二月，〈回紇〉千騎寇〈夏州〉， 《考異》曰：此事出《汾陽家傳》，《實錄》﹑《新》﹑《舊紀》皆無之。按《實錄》，明年二月，加〈朔方〉戍兵以備〈回紇〉，則是〈回紇〉嘗入寇也。 州將〈梁榮宗〉破之於〈烏水〉。 〈烏水〉，在〈夏州〉〈朔方縣〉。〈貞觀〉七年，開〈延化渠〉，引〈烏水〉入〈庫狄澤〉。將，卽亮翻。 〈郭子儀〉遣兵三千救〈夏州〉，〈回紇〉遁去。 夏，戶雅翻。紇，下沒翻。	1
欽承天〔命〕　從文意補。	1
〈史炤〉《釋文》曰：置者，置郵也，以其居符傳之所，故謂之傳置，猶傳舍也。余謂傳置卽驛傳之傳，非符傳之傳。〈炤〉言置郵，是也；言符傳之所，非也。此其誤，猶十一卷〈高祖〉五年釋“〈田橫〉乘傳”之誤。	1
〈殷〉命在城都指揮使〈秦彥暉〉 在城都指揮使，盡統〈潭州〉在城之兵。 將水軍三萬浮〈江〉而下，水軍副指揮使〈黃璠〉帥戰艦三百屯〈瀏陽口〉。 〈吳〉分〈長沙〉置〈瀏陽〉縣，〈隋〉廢；〈景龍〉二年於故城復置，屬〈潭州〉。《九域志》：縣在州東北一百六十里。《水經註》：〈湘水〉北過〈漢〉〈臨湘縣〉西，〈瀏水〉從縣西北流注之，有〈瀏口戍〉。璠，孚袁翻。瀏，力周翻。 六月，〈存〉等遇大雨，引兵還至〈越堤〉北，〈彥暉〉追之。〈存〉數戰不利，乃遺〈殷〉書詐降。 數，所角翻。遺，唯季翻。 〈彥暉〉使謂〈殷〉曰：“此必詐也，勿受！”〈存〉與〈彥暉〉夾水而陳， 陳，讀曰陣。 〈存〉遙呼曰： 呼，火故翻。 “殺降不祥，公獨不爲子孫計耶！”〈彥暉〉曰：“賊入吾境而不擊，奚顧子孫！”鼓譟而進。〈存〉等走，〈黃璠〉自〈瀏陽〉 【〈章〉：十二行本“陽”下有“引兵”二字；乙十一行本同。】 絕〈江〉，與〈彥暉〉合擊，大破之，執〈存〉及〈知新〉， 《考異》曰：《編遺錄》：“〈天祐〉四年四月，〈湖南〉軍〈陳卲〉告捷。〈淮南〉﹑〈朗州〉水陸合勢奔衝其境，〈馬殷〉出舟師於〈瀏陽〉江口大破賊黨，生擒僞〈鄂州〉節度使〈劉存〉。”按〈薛〉《史》《梁紀》，〈馬殷〉奏破〈淮〉寇在六月；《十國紀年》《吳史》，〈劉存〉攻〈楚〉在五月，敗在六月，《楚史》亦然；《編遺錄》誤也。 裨將死者百餘人，士卒死者以萬數，獲戰艦八百艘。〈威〉以餘衆遁歸，〈彥暉〉遂拔〈岳州〉。 〈陳知新〉取〈岳州〉見上卷上年。艦，戶黯翻。艘，蘇遭翻。 〈殷〉釋〈存〉﹑〈知新〉之縛，慰諭之。二人皆罵曰：“丈夫以死報主，肯事賊乎！”遂斬之。 史言〈劉存〉﹑〈陳知新〉忠壯。 〈許玄應〉，〈弘農王〉之腹心也，常預政事，〈張顥〉﹑〈徐溫〉因其敗，收斬之。	1
欲随年少强游春，自觉风光不属身。歌舞屏风花障上，几时曾画白头人。	0
无人敢夺在先筹，天子门边送与毬。遥索綵箱新样锦，内人舁出马前头。	0
〈夏王〉〈勃勃〉率騎二萬攻〈秦〉， 騎，奇寄翻。 掠取〈平涼〉雜〈胡〉七千餘戶，進屯〈依力川〉。 〈魏收〉《地形志》：   〈平涼城〉在〈漢〉〈安定〉〈鶉陰〉界，〈唐〉爲〈原州〉之地。〈依力川〉又當在其東南。	1
张弟五车书，读书仍隐居。染翰过草圣，赋诗轻子虚。闭门二室下，隐居十年馀。宛是野人野，时从渔父渔。秋风自萧索，五柳高且疏。望此去人世，渡水向吾庐。岁晏同携手，只应君与予。	0
〈廣川〉太守〈賀賴盧〉，性豪健， 〈廣川縣〉，〈前漢〉屬〈信都國〉，〈後漢〉屬〈淸河郡〉，〈晉〉屬〈勃海郡〉，後分爲〈廣川郡〉。守，式又翻。 恥居〈冀州〉刺史〈王輔〉之下，襲〈輔〉，殺之，驅勒守兵，掠〈陽平〉﹑〈頓丘〉諸郡，南渡〈河〉，奔〈南燕〉。〈南燕王〉〈德〉以〈賴盧〉爲〈幷州〉刺史，封〈廣甯王〉。	1
不知名利险，辛苦滞皇州。始觉飞尘倦，归来事绿畴。桃源迷处所，桂树可淹留。迹异人间俗，禽同海上鸥。古苔依井被，新乳傍崖流。野老堪成鹤，山神或化鸠。泉鸣碧涧底，花落紫岩幽。日暮餐龟壳，天寒御鹿裘。不辨秦将汉，宁知春与秋。多谢青溪客，去去赤松游。	0
〈劉季述〉﹑〈王仲先〉旣死，〈崔胤〉﹑〈陸扆〉上言： 上，時掌翻。 “禍亂之興，皆由中官典兵。乞令〈胤〉主左軍，〈扆〉主右軍，則諸侯不敢侵陵，王室尊矣。”上猶豫兩日未決。〈李茂貞〉聞之，怒曰：“〈崔胤〉奪軍權未得，已欲翦滅諸侯！”上召〈李繼昭〉﹑〈李繼誨〉﹑〈李彥弼〉謀之，皆曰：“臣等累世在軍中，未聞書生爲軍主；若屬南司，必多所變更， 更，工衡翻。 不若歸之北司爲便。”上乃謂〈胤〉﹑〈扆〉曰：“將士意不欲屬文臣，卿曹勿堅求。”於是以樞密使〈韓全誨〉﹑〈鳳翔〉監軍使〈張彥弘〉爲左﹑右中尉。〈全誨〉，亦前〈鳳翔〉監軍也。 爲〈韓全誨〉劫上幸〈鳳翔〉張本。 又徵前樞密使致仕〈嚴遵美〉爲兩軍中尉﹑觀軍容處置使。〈遵美〉曰：“一軍猶不可爲，況兩軍乎！” 按《新書》《宦者傳》，〈嚴遵美〉嘗歷左神策觀軍容使，故云然。處，昌呂翻。 固辭不起。以〈袁易簡〉﹑〈周敬容〉爲樞密使。	1
红裙委塼阶，玉爪剺朱橘。素臆光如砑，明瞳艳凝溢。调弦不成曲，学书徒弄笔。夜色侵洞房，春烟透帘出。	0
但愁封寄去，魔物或惊禅。惟羡东都白居士，年年香积问禅师。不是道公狂不得，恨公逢我不教狂。地瘦草丛短，求人气色沮。凭酒意乃伸。	0
一东一西垄头水，一聚一散天边霞。一来一去道上客，一颠一倒池中麻。	0
10夏，四月，戊申朔，日有食之。	1
会合非我，关山坐违。离鸿晓引，别叶秋飞。騑骖徐动，尊饯相依。远情超忽，岐路光辉。	0
劫风火起烧荒宅，苦海波生荡破船。力小无因救焚溺，清凉山下且安禅。	0
〈齊和帝〉至〈姑孰〉，丙辰，下詔禪位于〈梁〉。	1
琅邪不其山　不其山，《後漢書》《逸民傳》作“勞山”，係同地異名。	1
15上遣使至〈魏〉，〈魏〉遣殿中將軍〈郞法祐〉來脩好。 好，呼到翻。	1
独步荒郊暮，沉思远墅幽。平生多少事，弹指一时休。	0
翠羽流苏帐，春眠曙不开。羞从面色起，娇逐语声来。早向昭阳殿，君王中使催。	0
看题锦绣报琼瑰，俱是人天第一才。好遣文星守躔次，亦须防有客星来。	0
浮生不住叶随风，填海移山总是空。长向人间愁老病，谁来闲坐此房中。	0
黄昏饮散归来卧，夜半人扶强起行。枕上酒容和睡醒，楼前海月伴潮生。将归梁燕还重宿，欲灭窗灯却复明。直至晓来犹妄想，耳中如有管弦声。	0
雄藩镇楚郊，地势郁岧峣。双旌拥万戟，中有霍嫖姚。海云助兵气，宝货益军饶。严城动寒角，晚骑踏霜桥。翕习英豪集，振奋士卒骁。列郡何足数，趋拜等卑寮。日宴方云罢，人逸马萧萧。忽如京洛间，游子风尘飘。归来视宝剑，功名岂一朝。	0
野客思茅宇，山人爱竹林。琴尊唯待处，风月自相寻。	0
戊子，詔以領軍將軍〈王茂〉爲征南將軍﹑〈江州〉刺史，帥衆討之。	1
如得此（三）〔二〕國　從《漢書》《陳湯傳》改。	1
几年江海烟霞，乘醉一到京华。已觉不嫌羊酪，谁能长守兔罝。脱巾偏招相国，逢竹便认吾家。各在芸台阁里，烦君日日登车。	0
7丁未，上曰：“人主惟有一心，而攻之者甚衆。或以勇力，或以辯口，或以諂諛，或以姦詐，或以嗜欲，輻湊攻之，各求自售，以取寵祿。人主少懈，而受其一， 少，詩沼翻。懈，古隘翻。 則危亡隨之，此其所以難也。”	1
〈愛州〉將〈楊廷藝〉養假子三千人，圖復〈交州〉；〈漢〉〈交州〉守將〈李進〉知之，受其賂，不以聞。是歲，〈廷藝〉舉兵圍〈交州〉， 《舊唐書》《地理志》：〈交州〉西至〈愛州〉界〈小黃江〉口，水路四百一十六里。 〈漢〉主遣承旨〈程寶〉救 【〈章〉：十二行本“救”上有“將兵”二字；乙十一行本同。】 之，未至，城陷。〈進〉逃歸，〈漢〉主殺之。〈寶〉圍〈交州〉，〈廷藝〉出戰，〈寶〉敗死。 去年〈漢〉取〈交州〉，今復失之。	1
蜘蛛天下足，巴蜀就中多。缝隙容长踦，虚空织横罗。萦缠伤竹柏，吞噬及虫蛾。为送佳人喜，珠栊无奈何。	0
吾见夫子德，谁云习相近。数仞不可窥，言味终难尽。处喧虑常澹，作吏心亦隐。更有嵩少峰，东南为胜引。	0
火销灰复死，疏弃已经旬。岂是人情薄，其如天气春。风寒忽再起，手冷重相亲。却就红炉坐，心如逢故人。	0
昔韓國之小水（土）〔工〕也　從〈南監〉本﹑〈龍谿〉本﹑〈學海堂〉本改。	1
池塘暖碧浸晴晖，濛濛柳絮轻飞。红蕊凋来，醉梦还稀。春云空有雁归，珠帘垂。东风寂寞，恨郎抛掷，泪湿罗衣。	0
坐看南北与西东，远近无非礼义中。一县繁花香送雨，五株垂柳绿牵风。寒涛背海喧还静，驿路穿林断复通。仲叔受恩多感恋，裴回却怕酒壶空。	0
〈崇〉聞〈絢〉叛，未測虛實，遣國侍郞〈韓方興〉單舸召之。 〈崇〉爵〈陳留公〉，故有國侍郞。降，戶江翻。琕，部田翻。舸，古我翻。 〈絢〉聞〈崇〉在，悵然驚恨，報曰：“比因大水顚狽，爲衆所推。 比，毗至翻。 今大計已爾，勢不可追，恐民非公民，吏非公吏，願公早行，無犯將士。”〈崇〉遣從弟寧朔將軍〈神〉等將水軍討之， 將，卽亮翻。從，才用翻。 〈絢〉戰敗，〈神〉追拔其營。〈絢〉走，爲村民所執，還，至〈尉升湖〉，曰：“吾何面見〈李〉公乎！”乃投水死。〈絢〉，〈叔業〉之兄孫也。 〈裴叔業〉降〈魏〉見一百四十三卷，〈齊〉〈東昏侯〉之〈永元〉二年。 〈鄭祖起〉等皆伏誅。〈崇〉上表以水災求解州任，〈魏〉主不許。	1
〈鍾傳〉欲討〈吉州〉刺史〈襄陽〉〈周琲〉，〈琲〉帥其衆奔〈廣陵〉。 琲，部凂翻，又蒲昧翻。帥，讀曰率。	1
23九月，庚子朔，日有食之。	1
秋郊日半隐，野树烟初映。风水正萧条，那堪动离咏。	0
於是〈陳敬瑄〉梟〈韓求〉﹑〈羅夫子〉首於市，釘〈阡能〉﹑〈羅渾擎〉於 【〈章〉：十二行本“於”上有“句胡僧”三字；乙十一行本同；〈孔〉本同。】 城西，七日而冎之。 釘，丁定翻。冎，古瓦翻。 〈阡能〉孔目官〈張榮〉，本〈安仁〉進士，屢舉不中第，歸於〈阡能〉，爲之謀主，爲草書檄， 爲草，于僞翻。 〈阡能〉敗，以詩啓求哀於〈仁厚〉，〈仁厚〉送府，釘於〈馬市〉；自餘不戮一人。	1
新庙奕奕，金奏洋洋。享于祖考，循彼典章。清酤特满，嘉玉腾光。神醉既告，帝祉无疆。	0
十年四海故交亲，零落唯残两病身。共遣数奇从是命，同教步蹇有何因。眼随老减嫌长夜，体待阳舒望早春。新乐堂前旧池上，相过亦不要他人。	0
山川者雲（氣）〔雨〕之丘墟　從〈學海堂〉本改。	1
姜师度一心看地，傅孝忠两眼相天。	0
登山一长望，正遇九春初。结驷填街术，闾阎满邑居。斗雪梅先吐，惊风柳未舒。直愁斜日落，不畏酒尊虚。	0
1春，正月，〈武威王〉〈利鹿孤〉欲稱帝，羣臣皆勸之。安國將軍〈鍮勿崙〉曰： 安國將軍，〈漢獻帝〉以授〈張楊〉。鍮，託侯翻。崙，盧昆翻。 “吾國自上世以來，被髮左袵， 被，皮義翻。 無冠帶之飾，逐水草遷徙，無城郭室廬，故能雄視沙漠，抗衡〈中夏〉。 夏，戶雅翻。 今舉大號，誠順民心。然建都立邑，難以避患，儲蓄倉庫，啓敵人心；不如處〈晉〉民於城郭，勸課農桑以供資儲，帥國人以習戰射，鄰國弱則乘之，強則避之，此久長之良策也。 自〈漢〉以來，善爲夷狄謀者，莫過此策矣。處，昌呂翻。帥，讀曰率。 且虛名無實，徒足爲世之質的，將安用之！” 質受斧，的受矢。按《詩》發彼有的，〈毛〉《傳》云：的，質也。《正義》曰：〈毛氏〉於射侯之事，正鵠不明；惟《猗嗟傳》云：二尺曰正，亦不言正之所施。《周禮》〈鄭衆〉﹑〈馬融〉《註》，皆云十尺曰侯，四   尺曰鵠，二尺曰正，四寸曰質；則以爲侯皆一丈，鵠及正﹑質於一侯之中爲此等級，則以質爲四寸也。〈王肅〉引《爾雅》云：射，張皮謂之侯，侯中謂之鵠，鵠中謂之正，正方二尺；正中謂之槷，槷方六寸。槷則質也。舊云方四寸，今云方六寸，《爾雅》說明，宜從之。〈肅〉意惟改質爲六寸，餘同〈鄭〉﹑〈馬〉。〈賈逵〉《周禮》《註》云：四尺曰正，正五重，鵠居其內，而方二尺。以爲正正〔衍〕大於鵠，鵠在正內，雖內外不同，亦共在一侯。〈鄭〉於《周禮》上下檢之，以爲大射之侯，其中制皮爲鵠，賓射之侯，其中采畫爲正，正大如鵠，皆居侯中三分之一。其燕射則射獸侯，侯中畫爲獸形，卽《鄕射記》所謂熊侯白質之類。《射義》云：〈孔子〉曰：循聲而發；發而不失正鵠者，其惟賢者乎！《詩》云：發彼有的，以祈爾爵。旣言正鵠，卽引此的。則詩人之意以的爲正鵠之謂也。《司裘註》說皮侯之狀云：以虎﹑熊﹑豹﹑麋之皮飾其側，又方制之以爲質，謂之鵠。是〈鄭〉意以侯中所射之處爲質也。此〈毛〉《傳》唯言的質也。 〈利鹿孤〉曰：“〈安國〉之言是也。”乃更稱〈河西王〉， 更，工衡翻。王〈武威〉則一郡而已，王〈河西〉則欲兼〈漢〉四郡之地，此〈利鹿孤〉之志也。 以〈廣武公〉〈傉檀〉爲都督中外諸軍事﹑〈涼州〉牧﹑錄尙書事。 傉，奴沃翻。	1
〈秀容〉人〈乞伏莫于〉聚衆攻郡，殺太守； 《水經註》：〈魏〉立〈秀容〉護軍以統〈胡〉人，其治所去〈汾水〉六十里。《地形志》：〈永興〉二年置〈秀容郡〉，屬〈肆州〉。 丁酉，〈南秀容〉牧子〈萬于乞眞〉 【〈章〉：十二行本“眞”下有“反”字；乙十一行本同；〈孔〉本同；〈張〉校同；〈退齋〉校同。】 殺太僕卿〈陸延〉，〈秀容〉酋長〈爾朱榮〉討平之。〈榮〉，〈羽健〉之玄孫也。 〈羽健〉見一百一十卷〈晉安帝〉〈隆安〉二年。酋，慈秋翻。長，知兩翻。 其祖〈代勤〉，嘗出獵，部民射虎，誤中其髀，〈代勤〉拔箭，不復推問， 射，而亦翻。中，竹仲翻。復，扶又翻。 所部莫不感悅。官至〈肆州〉刺史，賜爵〈梁郡公〉，年九十餘而卒； 卒，子恤翻。 子〈新興〉立。〈新興〉時，畜牧尤蕃息， 蕃，扶元翻。 牛羊駝馬，色別爲羣，彌漫川谷，不可勝數。 勝，音升。 〈魏〉每出師，〈新興〉輒獻馬及資糧以助軍，〈高祖〉嘉之。〈新興〉老，請傳爵於   子〈榮〉，〈魏朝〉許之。 朝，直遙翻。 〈榮〉神機明決，御衆嚴整。時四方兵起，〈榮〉陰有大志，散其畜牧資財，招合驍勇，結納豪桀， 〈爾朱榮〉事始此。驍，堅堯翻。 於是〈侯景〉﹑〈司馬子如〉﹑〈賈顯度〉及〈五原〉〈段榮〉﹑〈太安〉〈竇泰〉 時〈魏〉於〈懷朔鎭〉置〈朔州〉，幷置〈太安郡〉。 皆往依之。〈顯度〉，〈顯智〉之兄也。	1
绿树藏莺莺正啼，柳丝斜拂白铜鞮，弄珠江上草萋萋。日暮饮归何处客，绣鞍骢马一声嘶，满身兰麝醉如泥。	0
雉咿喔，雏出㲉，毛斑斑，觜啄啄。学飞未得一尺高，还逐母行旋母脚。麦垄浅浅难蔽身，远去恋雏低怕人。时时土中鼓两翅，引雏拾虫不相离。	0
7乙巳，以中書舍人〈李逢吉〉爲門下侍郞﹑同平章事。〈逢吉〉，〈玄道〉之曾孫也。 〈李玄道〉事〈太宗〉，爲文學館學士。	1
2十一月，丁卯晦，日有食之。	1
不爲（之）〔不〕義　從〈南監〉本﹑〈龍谿〉本﹑〈學海堂〉本改。	1
岁暮乡关远，天涯手重携。雪埋江树短，云压夜城低。宝瑟湘灵怨，清砧杜魄啼。不须临皎镜，年长易凄凄。	0
山中常见月，不及共游时。水上恐将缺，林端爱落迟。乌惊宪府客，人咏鲍家诗。永夜南桥望，裴回若有期。	0
常将公道选诸生，不是鸳鸿不得名。天上宴回联步武，禁中麻出满寰瀛。簪裾尽过前贤贵，门馆仍叨旧学荣。看著凤池相继入，都堂那肯滞关营。	0
频频子落长江水，夜夜巢边旧处栖。若是愁肠终不断，一年添得一声啼。	0
〈李希烈〉遣其將〈翟崇暉〉悉衆圍〈陳州〉，久之，不克。 翟，萇伯翻。 〈李澄〉知〈大梁〉兵少，不能制〈滑州〉，遂焚〈希烈〉所授旌節，誓衆歸國。 〈李澄〉請降事始上卷上年。 甲午，以〈澄〉爲〈汴滑〉節度使。 《考異》曰：   二月已云上以〈澄〉爲〈滑州〉節度使。蓋於時但許之耳。	1
杨震东来是宦游，政成登此自消忧。草中白道穿村去，树里清溪照郭流。纵目四山宜永日，开襟五月似高秋。不知县籍添新户，但见川原桑柘稠。	0
渐老风光不著人，花溪柳陌早逢春。近来行到门前少，趁暖闲眠似病人。	0
及〈顯祖〉殂，〈黑〉白〈馮太后〉，稱〈訢〉專恣，出爲〈徐州〉。〈范檦〉知太后怨〈訢〉， 以其告〈李敷〉也，事見一百三十二卷〈明帝〉〈泰始〉六年；〈訢〉爲太倉尙書亦在是年也。 乃吿〈訢〉謀外叛。太后徵〈訢〉至〈平城〉問狀，〈訢〉對無之，太后引〈檦〉使證之。〈訢〉謂〈檦〉曰：“汝今誣我，我復何言！然汝受我恩如此之厚，乃忍爲爾乎？”〈檦〉曰：“〈檦〉受公恩，何如公受〈李敷〉恩？公忍爲之於〈敷〉，〈檦〉何爲不忍於公！”〈訢〉慨然嘆曰：“吾不用〈瑛〉言，悔之何及！”〈趙黑〉復於中構成其罪，丙子，誅〈訢〉及其子〈令和〉﹑〈令度〉；〈黑〉然後寢食如故。	1
〈徐州〉亂兵爲〈張愔〉表求旄節， 爲，于僞翻。 朝廷不許；加〈淮南〉節度使〈杜佑〉同平章事，兼〈徐〉﹑〈濠〉﹑〈泗〉節度使，使討之。〈佑〉大具舟艦，遣牙將〈孟準〉爲前鋒；濟〈淮〉而敗，〈佑〉不敢進。〈泗州〉刺史〈張伾〉出兵攻〈埇橋〉，大敗而還。朝廷不得已除〈愔〉〈徐州〉團練使，以〈伾〉爲〈泗州〉留後，〈濠州〉刺史〈杜兼〉爲〈濠州〉留後，仍加〈佑〉兼〈濠泗〉觀察使。 分〈濠〉﹑〈泗〉隸〈淮南〉，以弱〈徐州〉之權。《考異》曰：《實錄》：“十二月癸卯，〈泗州〉﹑〈濠州〉，宣令〈淮南〉觀察使收管。”今因此終言之。	1
一丛高鬓绿云光，官样轻轻淡淡黄。为看九天公主贵，外边争学内家装。	0
12五月，乙亥，〈魏〉主〈嗣〉如〈雲中〉舊宮。 〈唐〉〈單于〉都護府領〈金河〉一縣，〈秦〉〈漢〉之〈雲中〉也。《新書》云：〈金河〉本〈後魏道武〉所都。 丙子，大赦。〈西河胡〉〈張外〉等聚衆爲盜；乙卯，〈嗣〉遣〈會𥡴公〉〈長樂〉〈劉絜〉等屯〈西河〉招討之。 按乙亥至丙子幾四十日，五月無乙卯明矣，恐是己卯。會，工外翻。 六月，〈嗣〉如〈五原〉。	1
〈韓〉滅〈鄭〉，因徙都之。 〈韓〉本都〈平陽〉，其地屬〈漢〉之〈河東郡〉；中間徙都〈陽翟〉。〈鄭〉都〈新鄭〉，其地屬〈漢〉之〈河南郡〉。〈鄭桓公〉始封於〈鄭〉，其地屬〈漢〉之〈京兆〉；後滅〈虢〉﹑〈鄶〉而國於〈溱〉﹑〈洧〉之間，故曰〈新鄭〉，《左傳》〈鄭莊公〉所謂“吾先君新邑於此”是也。今〈韓〉旣滅〈鄭〉，自〈陽翟〉徙都之。〈韓〉旣都〈鄭〉，故時人亦謂〈韓王〉爲〈鄭王〉，考之《戰國策》﹑《韓非子》可見。	1
善既从心生，恶岂离心有。善恶是外缘，于心实不有。舍恶送何处，取善令谁守？伤嗟二见人，攀缘两头走。若悟本无心，始悔从前咎。	0
玉树花飘凤失栖，一声初压管弦低。清回烦暑成潇洒，艳逐寒云变惨悽。	0
25戊戌，以御史中丞〈崔植〉爲中書侍郞﹑同平章事。	1
〈馬殷〉遣其將〈李瓊〉攻〈郴州〉，執〈陳彥謙〉，斬之；進攻〈連州〉，〈魯景仁〉自殺，〈湖南〉皆平。 〈馬殷〉始盡有〈湖南〉之地。	1
上元高会集群仙，心斋何事欲祈年。丹诚傥彻玉帝座，且共吾人庆大田。	0
〈婺州〉刺史〈王壇〉爲〈兩浙〉所圍， 去年閏月，〈兩浙〉兵攻〈婺州〉。 求救於〈宣歙〉觀察使〈田頵〉， 按〈宣歙〉觀察，先是已升〈寧國軍〉，以〈田頵〉爲節度使。歙，書涉翻。 夏，四月，〈頵〉遣行營都指揮使〈康儒〉等救之。	1
吹火青唇动，添薪黑腕斜。遥看烟里面，恰似鸠盘荼。	0
〈魏王〉〈承嗣〉等五千人表請加尊號曰〈金輪聖神皇帝〉。乙未，太后御〈萬象神宮〉，受尊號，赦天下。作金輪等七寶， 七寶，曰金輪寶，曰白象寶，曰女寶，曰馬寶，曰珠寶，曰主兵臣寶，曰主藏臣寶。 每朝會，陳之殿庭。 朝，直遙翻。	1
大略〈唐〉之選法，取人以身﹑言﹑書﹑判， 〈唐〉擇人之法有四：一曰身，取其體貌豐偉；二曰言，取其言辭辯正；三曰書，取其楷法遒美；四曰判，取其文理優長。 計資量勞而擬官。始集而試，觀其書﹑判；已試而銓，察其身﹑言；已銓而注，詢其便利；已注而唱，集衆吿之。然後類以爲甲，先簡僕射，乃上門下，給事中讀，侍郞省，侍中審之，不當者駮下。 上，時掌翻。省，悉景翻。當，丁浪翻。駮，北角翻。 旣審，然後上聞，主者受旨奉行，各給以符，謂之吿身。兵部武選亦然。 武選，兵部主之。 課試之法，以騎射及翹關﹑負米。 翹關，長丈七尺，徑二寸半，凡十舉後，手持關距，出處無過一尺。負米者，負米五斛，行二十步，皆爲中第。騎，奇寄翻。 人有格限未至，而能試文三篇，謂之宏詞，試判三條，謂之拔萃，入等者得不限而授。其〈黔中〉﹑〈嶺南〉﹑〈閩中〉州縣官，不由吏部，委都督選擇土人補授。 黔，音琴。閩，眉巾翻。選，如字。 凡居官以年爲考，六品以下，四考爲滿。	1
台室名曾继，旌门节暂过。欢情老去少，苦事别离多。便为开樽俎，应怜出网罗。百忧今已失，一醉孰知他。帝德千年日，君恩万里波。许随黄绮辈，闲唱紫芝歌。龙衮期重补，梅羹伫再和。嵩丘来携手，君子意如何。	0
非唯吴起与穰苴，今古推排尽不如。白马知无髀上肉，黄巾泣向箭头书。二年战地成桑茗，千里荒榛作比闾。功业更多身转贵，伫看幢节引戎车。	0
朝朝沈醉引金船，不觉西风满树蝉。光景暗消银烛下，梦魂长寄玉轮边。因循每被时流诮，奋发须由国士怜。明月客肠何处断，绿槐风里独扬鞭。	0
14癸巳，立皇子〈績〉爲〈南康王〉。	1
14戊辰，〈吳王〉〈祗〉擊〈謝元同〉，走之，拜〈陳留〉太守﹑〈河南〉節度使。 守，式又翻。使，疏吏翻。	1
6庚午，上親祠〈老子〉於〈濯龍宮〉，以文罽爲壇飾， 罽，居例翻。西夷織毛爲布曰罽。 淳金釦器， 釦，去厚翻。《說文》：金飾器口。 設華蓋之坐，用郊天樂。 史言其非禮。坐，徂臥翻。	1
蓪草头花椰叶裙，蒲葵树下舞蛮云。引领望江遥滴酒，白蘋风起水生文。	0
時〈操〉制新科，下州郡，頗增嚴峻，而調緜絹方急。〈長廣〉太守〈何夔〉 〈長廣縣〉，〈前漢〉屬〈琅邪郡〉，〈後漢〉屬〈東萊郡〉。此蓋〈操〉遣〈樂進〉入〈靑州〉，新收以爲郡。 言於〈操〉曰：“先王辨九服之賦以殊遠近； 《周官》《職方氏》辨   九服之邦國：方千里曰王畿，其外方五百里曰侯服，又其外方五百里曰甸服，又其外方五百里曰男服，又其外方五百里曰采服，又其外方五百里曰衞服，又其外方五百里曰蠻服，又其外方五百里曰夷服，又其外方五百里曰鎭服，又其外方五百里曰藩服。 制三典之刑以平治亂。 《周官》《大司寇》：掌建邦之三典，以佐王刑邦國：一曰刑新國用輕典，二曰刑平國用中典，三曰刑亂國用重典。治，直吏翻。 愚以爲此郡宜依遠域新邦之典，其民間小事，使長吏臨時隨宜，上不背正法，下以順百姓之心。 背，蒲妹翻；下同。 比及三年， 比，必寐翻。 民安其業，然後乃可齊之以法也。”〈操〉從之。	1
燕姞贻天梦，梁王尽孝思。虽从魏诏葬，得用汉藩仪。曙月残光敛，寒箫度曲迟。平生奉恩地，哀挽欲何之。	0
楚山千里一僧行，念尔初缘道未成。莫向舒姑泉口泊，此中呜咽为伤情。	0
疏阴花不动，片景松梢度。夏日旧来长，佳游何易暮。	0
皇帝甲子即位，年十六。二月癸酉，〈孝景帝〉葬〈陽陵〉。三月，尊太后母 （藏） 〈〔臧〕兒〉爲〈平原君〉，  封〈田蚡〉﹑〈田勝〉爲列侯。 （藏） 〈〔臧〕兒〉初爲〈槐里〉〈王仲〉妻，生太后，後改嫁〈長陵〉〈田氏〉，生〈蚡〉及〈勝〉。	1
武德谅雍雍，由来扫寇戎。剑光挥作电，旗影列成虹。雾廓三边静，波澄四海同。睿图今已盛，相共舞皇风。	0
尽日叹沉沦，孤高碣石人。诗名从盖代，谪宦竟终身。蜀集重编否，巴仪薄葬新。青门临旧卷，欲见永无因。	0
幽谷杜陵边，风烟别几年。偶来伊水曲，溪嶂觉依然。傍浦怜芳树，寻崖爱绿泉。岭云随马足，山鸟向人前。地合心俱静，言因理自玄。短才叨重寄，尸禄愧妨贤。每挹挂冠侣，思从初服旋。稻粱仍欲报，岁月坐空捐。助岳无纤块，输溟谢末涓。还悟北辕失，方求南涧田。	0
藕丝衫子柳花裙，空著沈香慢火熏。闲倚屏风笑周昉，枉抛心力画朝云。	0
四年（壬戌﹑前一一九）	1
三年（乙丑﹑四八五）	1
雪下纷纷，便是白起。著履过街，必须雍齿。明朝日出，争奈萧何。	0
上命〈太祖皇帝〉倍道襲〈淸流關〉。〈皇甫暉〉等陳於山下， 陳，讀曰陣。 方與前鋒戰，〈太祖皇帝〉引兵出山後；〈暉〉等大驚，走入〈滁州〉， 〈宋白〉曰：〈滁州〉之地，〈劉宋〉爲〈新昌郡〉，〈梁〉立〈南譙州〉於〈桑根山〉西，今州西南十八里〈南譙〉故城是也。〈北齊〉自〈南譙〉徙〈新昌郡〉，今州城是也。〈隋〉廢州，以其地爲〈淸流縣〉，〈唐〉爲〈滁州〉。 欲斷橋自守， 斷，音短。 〈太祖皇帝〉躍馬麾兵涉水，直抵城下。〈暉〉曰：“人各爲其主， 爲，于僞翻。 願容成列而戰。” 〈皇甫暉〉受〈唐莊宗〉畜養之恩，一旦作亂，〈莊宗〉以之喪亡。棄中國而奔〈江〉南，委質於〈唐〉，乃言人各爲其主，蓋兵鋒所迫，倉皇失措，爲是言以款敵耳。 〈太祖皇帝〉笑而許之。 〈太祖〉自審智勇足以辦〈皇甫暉〉，故許之。 〈暉〉整衆而出，〈太祖皇帝〉擁馬頸突陳而入， 陳，讀曰陣。 大呼曰：“吾止取〈皇甫暉〉，他人非吾敵也！”手劍擊〈暉〉，中腦，生擒之， 呼，火故翻。手，式又翻。中，竹仲翻。 幷擒〈姚鳳〉，遂克〈滁州〉。後數日，〈宣祖皇帝〉爲馬軍副都指揮使， 〈宣祖〉諱〈弘殷〉。 引兵夜半至〈滁州〉城下，傳呼開門。〈太祖皇帝〉曰：“父子雖至親，城門王事也，不敢奉命。” 【〈章〉：十二行本“命”下有“明旦乃得入”五字；乙十一行本同；〈孔〉本同；〈張〉校同；〈退齋〉校同。】史言〈太祖〉勇於戰，謹於守。	1
饮马渡秋水，水寒风似刀。平沙日未没，黯黯见临洮。昔日长城战，咸言意气高。黄尘足今古，白骨乱蓬蒿。	0
〈史炤〉《釋文》曰：鷰﹑雀之蟄藏者。（〈海陵〉本同。）余謂鷰，秋後則蟄，雀未嘗蟄也。史只言蟄鷰，〈史炤〉併雀言之，何也！	1
26加〈馬燧〉〈魏博〉招討使。	1
一竹横檐挂净巾，灶无烟火地无尘。剃头未必知心法，要且闲于名利人。	0
〈布〉之初反，謂其將曰：“上老矣，厭兵，必不能來。使諸將，諸將獨患〈淮陰〉﹑〈彭越〉，今皆已死，餘不足畏也。”故遂反。果如〈薛公〉之言，東擊〈荆〉。〈荆王〉〈賈〉走死〈富陵〉； 〈班〉《志》，〈富陵縣〉屬〈臨淮郡〉。《括地志》：〈富陵〉故城，在〈楚州〉〈盱眙縣〉東北六十里。 盡劫其兵，渡〈淮〉擊〈楚〉。〈楚〉發兵與戰〈徐〉﹑〈僮〉間， 〈班〉《志》，〈臨淮郡〉有〈徐縣〉﹑〈僮縣〉，〈楚〉蓋發兵與〈布〉戰於二縣之間。〈杜預〉曰：〈徐〉在〈下邳〉〈僮縣〉東。《括地志》：〈大徐城〉在〈泗州〉〈徐城縣〉北四十里，古〈徐國〉也。 爲三軍，欲以相救爲奇。 〈師古〉曰：不聚一處而分爲三，欲互相救，出奇譎。 或說〈楚〉將曰：“〈布〉善用兵，民素畏之。且兵法：‘諸侯自戰其地爲散地’，今別爲三，彼敗吾一軍， 散，如字。敗，補邁翻。   餘皆走，安能相救！”不聽。〈布〉果破其一軍，其二軍散走；〈布〉遂引兵而西。	1
16戊寅，〈汴州〉總管〈王要漢〉攻〈徐圓朗〉〈𣏌州〉，拔之，獲其將〈周文舉〉。 將，卽亮翻；下同。	1
十二时中那事别，子丑寅卯吾今说。若会唯心万法空，释迦弥勒从兹决。	0
草色日向好，桃源人去稀。手持平子赋，目送老莱衣。每候山樱发，时同海燕归。今年寒食酒，应是返柴扉。	0
禅师来往翠微间，万里千峰到剡山。何时共到天台里，身与浮云处处闲。	0
江陵少尹好闲官，亲故皆来劝自宽。无事日长贫不易，有才年少屈终难。沙头欲买红螺盏，渡口多呈白角盘。应向章华台下醉，莫冲云雨夜深寒。	0
崆峒道士误烧丹，赤鼠黄牙几许难。坠堕阎浮南斗下，不知何事犯星官。	0
凉州城外少行人，百尺峰头望虏尘。健儿击鼓吹羌笛，共赛城东越骑神。	0
箨冠新带步池塘，逸韵偏宜夏景长。扶起绿荷承早露，惊回白鸟入残阳。久无书去干时贵，时有僧来自故乡。不用名山访真诀，退休便是养生方。	0
太后又多選美少年爲奉宸內供奉， 少，詩照翻。 右補闕〈朱敬則〉諫曰：“陛下內寵有〈易之〉﹑〈昌宗〉，足矣。近聞右監門衞長史〈侯祥〉等， 〈唐〉諸衞府各有長史，從六品上，各掌判其府諸曹之事。監，古銜翻。 明自媒衒， 衒，熒絹翻。 醜慢不恥，求爲奉宸內供奉，無禮無儀，溢于朝聽。臣職在諫諍，不敢   不奏。”太后勞之曰： 勞，力到翻。 “非卿直言，朕不知此。”賜綵百段。	1
簇蕊风频坏，裁红雨更新。眼看吹落地，便别一年春。	0
〈項王〉以故〈吳〉令〈鄭昌〉爲〈韓王〉，以距〈漢〉。 〈班〉《志》，〈吳縣〉屬〈會𥡴郡〉。	1
胧明春月照花枝，花下音声是管儿。却笑西京李员外，五更骑马趁朝时。	0
偶来中峰宿，闲坐见真境。寂寂孤月心，亭亭圆泉影。□□□满山，花落始知静。从他半夜愁猿惊，不废此心长杳冥。	0
〈新豐〉令〈房恭懿〉， 〈新豐縣〉，自〈漢〉以來屬〈京兆〉。 政爲三輔之最，帝賜以粟帛。〈雍州〉諸縣令朝謁， 〈雍〉，於用翻。朝，直遙翻；下同。 帝見〈恭懿〉，必呼至榻前，咨以治民之術。累遷〈德州〉司馬。 《五代志》：〈平原郡〉，〈開皇〉九年置〈德州〉。治，直之翻。 帝謂諸州朝集使曰： 《隋志》：每元會，諸州悉遣使赴〈京師〉朝集，謂之朝集使。使，疏吏翻。 “〈房恭懿〉志存體國，愛養我民，此乃上天宗廟之所祐。朕若置而不賞，上天宗廟必當責我。卿等宜師範之。”因擢爲〈海州〉刺史。 〈海州〉，〈東海郡〉。 由是州縣吏多稱職，百姓富庶。 〈樊叔略〉﹑〈房恭懿〉之被褒擢，非必皆是年事。《通鑑》因〈梁彥光〉事，悉書於此，以見〈開皇〉之治，以賞良吏而成。稱，尺證翻。	1
〈子儀〉閒廢日久， 〈寶應〉元年八月，〈郭子儀〉自〈河東〉入朝，遂留〈京師〉。 部曲離散，至是召募，得二十騎而行，至〈咸陽〉，〈吐蕃〉帥〈吐谷渾〉﹑〈党項〉﹑〈氐〉﹑〈羌〉二十餘萬衆，彌漫數十里，已自〈司竹園〉渡〈渭〉， 〈鳳翔府〉   〈盩厔縣〉有〈司竹園〉，《漢書》《王莽傳》所謂〈霍鴻〉負倚〈芒竹〉，卽此地也。〈蘇軾〉曰：〈盩厔〉有官竹園，臨水，數十里不絕，所謂〈司竹〉也。 循山而東。〈子儀〉使判官中書舍人〈王延昌〉入奏，請益兵，〈程元振〉遏之，竟不召見。 見，賢遍翻。 癸酉，〈渭北〉行營兵馬使〈呂月將〉將精卒二千破〈吐蕃〉於〈盩厔〉之西。 將﹑將：上如字；下卽亮翻。 乙亥，〈吐蕃〉寇〈盩厔〉，〈月將〉復與力戰，兵盡，爲虜所擒。 復，扶又翻。	1
野花芳草，寂寞关山道。柳吐金丝莺语早，惆怅香闺暗老。罗带悔结同心，独凭朱阑思深。梦觉半床斜月，小窗风触鸣琴。	0
17上曰：“〈梁武帝〉君臣惟談苦空， 言所談者惟苦行空寂也。 〈侯景〉之亂，百官不能乘馬。〈元帝〉爲〈周〉師所圍，猶講《老子》，百官戎服以聽。 事見一百六十五卷〈梁元帝〉〈承聖〉三年。 此深足爲戒。朕所好者， 好，呼到翻。 唯〈堯〉﹑〈舜〉﹑〈周〉﹑〈孔〉之道，以爲如鳥有翼，如魚有水，失之則死，不可暫無耳。”	1
峨峨高山巅，浼浼青川流。世人不自悟，驰谢如惊飍。百金非所重，厚意良难得。旨酒亲与朋，芳年乐京国。京城繁华地，轩盖凌晨出。垂杨十二衢，隐映金张室。汉宫南北对，飞观齐白日。游泳属芳时，平生自云毕。	0
7三月，〈吳〉人歸〈吳越王〉〈鏐〉從弟龍武統軍〈鎰〉于〈錢唐〉， 〈錢鎰〉被禽見二百六十五卷〈唐〉〈天祐〉二年。〈錢唐〉，〈吳越〉國都。從，才用翻。 〈鏐〉亦歸〈吳〉將〈李濤〉于〈廣陵〉。 〈李濤〉被禽見二百六十八卷〈乾化〉三年。〈廣陵〉，〈吳〉國都。史言〈錢〉﹑〈楊〉兩釋俘囚以固和好。 〈徐溫〉以〈濤〉爲右雄武統軍，〈鏐〉以〈鎰〉爲〈鎭海〉節度副使。 敗軍之罰，其不行也亦已久矣。	1
君归呼，君归兴不孤。谢朓澄江今夜月，也应忆著此山夫。	0
不剃头多日，禅来白发长。合村迎住寺，同学乞修房。觉少持经力，忧无养病粮。上山犹得在，自解衲衣裳。	0
武（川）〔州〕塞　從《漢書》《匈奴傳》改。	1
廷尉（還）〔逮〕　從〈學海堂〉本﹑《漢書》《雋不疑傳》改。	1
故人相别尽朝天，苦竹江头独闭关。落日乱蝉萧帝寺，碧云归鸟谢家山。青州从事来偏熟，泉布先生老渐悭。不是对花长酩酊，永嘉时代不如闲。	0
〈晉王〉以〈李嗣源〉﹑〈閻寶〉兵少，未足以敵〈契丹〉，辛未，更命〈李存審〉將兵益之。	1
五千餘人　《漢書》《陳湯傳》作“千餘人”。	1
〈魏〉主〈珪〉以〈穆崇〉爲〈豫州〉刺史，鎭〈野王〉。 〈秦〉旣克〈洛陽〉，〈魏〉置鎭於〈野王〉，以備其渡〈河〉侵軼。	1
玉架残书隐，金坛旧迹迷。牵花寻紫涧，步叶下清溪。琼浆犹类乳，石髓尚如泥。自能成羽翼，何必仰云梯。	0
〈河間王〉〈琛〉軍至〈西硤石〉，解〈渦陽〉圍，復〈荆山戍〉。〈靑〉﹑〈冀〉二州刺史〈王神念〉與戰，爲〈琛〉所敗。 敗，補邁翻。 冬，十月，戊寅，〈裴邃〉﹑〈元樹〉攻〈魏〉〈建陵城〉，克之，辛巳，拔〈曲木〉； “曲木”，當作“曲沭”。《水經註》：〈沭水〉過〈建陵縣〉故城東，又南逕〈陵山〉西，〈魏〉立大堰遏水西流，兩瀆之會，置城防之，曰〈曲沭戍〉。沭，食聿翻。 掃虜將軍〈彭寶孫〉拔〈琅邪〉。	1
馆娃宫中春日暮，荔枝木瓜花满树。城头乌栖休击鼓，青蛾弹瑟白纻舞。夜天曈曈不见星，宫中火照西江明。美人醉起无次第，堕钗遗佩满中庭。此时但愿可君意，回昼为宵亦不寐，年年奉君君莫弃。	0
征骖临野次，别袂惨江垂。川霁浮烟敛，山明落照移。鹰风凋晚叶，蝉露泣秋枝。亭皋分远望，延想间云涯。	0
置（夷）〔吏〕守而已　從〈學海堂〉本﹑《漢書》《韋玄成傳》改。	1
缭绕缘云上，璘玢甃玉联。高高曾几折，极目瞰秋鸢。	0
前太尉〔掾〕范滂所諷　從〈學海堂〉本補。	1
〈淸海〉節度使〈薛王〉〈知柔〉行至〈湖南〉，〈廣州〉牙將〈盧琚〉﹑〈譚弘𤣱〉據境拒之，使〈弘𤣱〉守〈端州〉。〈弘𤣱〉結〈封州〉刺史〈劉隱〉，許妻以女。〈隱〉僞許之，託言親迎， 𤣱，起里翻。妻，七細翻。迎，魚敬翻。 伏甲舟中，夜入〈端州〉，斬〈弘𤣱〉；遂襲〈廣州〉，斬〈琚〉； 按《九域志》，自〈封州〉東南歷〈康州〉界而後至〈端州〉，自〈端州〉東至〈廣州〉二百四十里。 具軍容迎〈知柔〉入視事。 具軍容以迎新帥，如承平儀注。 〈知柔〉表〈隱〉爲行軍司馬。	1
东泉人未知，在我左山东。引之傍山来，垂流落庭中。宿雾含朝光，掩映如残虹。有时散成雨，飘洒随清风。众源发渊窦，殊怪皆不同。此流又高悬，??在长空。山林何处无，兹地不可逢。吾欲解缨佩，便为泉上翁。	0
〈吳明徹〉圍〈周〉〈彭城〉，環列舟艦於城下，攻之甚急。 艦，戶黯翻。 〈王軌〉引兵輕行，據〈淮口〉， 〈淮口〉，〈淸水〉入〈淮〉之口，卽〈淸口〉也。 結長圍，以鐵鎖貫車輪數百，沈之〈淸水〉， 沈，持林翻。〈酈道元〉曰：〈淸水〉，卽〈泗水〉之別名。 以遏〈陳〉船歸路；軍中恟懼。 恟，許勇翻。 〈譙州〉刺史〈蕭摩訶〉言於〈明徹〉曰：“聞〈王軌〉始鎖下流，其兩端築城，今尙未立，公若見遣擊之，彼必不敢相拒。水路未斷，賊勢不堅；彼城若立，則吾屬必爲虜矣。”〈明徹〉奮髯曰：“搴旗陷陳，將軍事也；長算遠略，老夫事也。”〈摩訶〉失色而退。 史言〈明徹〉驕而愎諫以致敗。髯，而占翻。搴，起虔翻，拔取也。陳，讀曰陣。 一旬之間，水路遂斷。	1
17冬，十月，〈魏〉〈懸瓠〉軍主〈白早生〉殺〈豫州〉刺史〈司馬悅〉， 瓠，戶故翻。《考異》曰：《梁帝紀》作“白皁生”，《馬仙琕傳》作“〈琅邪王〉〈司馬慶曾〉”。今皆從《魏書》。 自號平北將軍，求救於〈司州〉 【〈章〉：十二行本“州”下有“刺史”二字；乙十一行本同；〈孔〉本同；〈退齋〉校同；〈張〉校同，云無註本無“刺史”二字。】 〈馬仙琕〉。 琕，部田翻。 時〈荆州〉刺史〈安成王〉〈秀〉爲都督， 〈秀〉以〈荆州〉刺史督諸州，〈司州〉其所統也。 〈仙琕〉籤求應赴。 籤前敍求應赴之事，註見一百二十卷〈宋〉〈文帝〉〈元嘉〉元年。 參佐咸謂宜待臺報， 謂宜奏上天臺而待報。〈江左〉率謂朝廷爲臺，亦謂之天臺。 〈秀〉曰：“彼待我以自存， 彼，謂〈白早生〉。 援之宜速，待敕雖舊， 謂舊制須待臺敕。 非應急也。”卽遣兵赴之。上亦詔〈仙琕〉救〈早生〉。〈仙琕〉進頓〈楚王城〉， 〈楚王城〉卽〈楚王戍〉。 遣副將〈齊苟兒〉 將，卽亮翻。《考異》曰：《魏書》作“苟仁”，今從《梁書》﹑《南》·《北史》。 以兵二千助守〈懸瓠〉。詔以〈早生〉爲〈司州〉刺史。 《考異》曰：《梁帝紀》，十月丙子，“〈魏〉〈陽關〉主〈許敬珍〉以城內附，詔大舉北伐，以〈始興王〉〈憺〉帥衆入〈淸〉，〈王茂〉帥衆向〈宿豫〉。丁丑，〈白早生〉與〈豫州〉刺史〈胡遜〉以城內屬，以〈早生〉爲〈司州〉﹑〈胡遜〉爲〈豫州〉刺史。明年正月壬辰，〈魏〉鎭東參軍〈成景雋〉斬〈宿豫城〉主〈嚴仲寶〉，以城內屬。二月丁卯，〈魏〉〈楚王〉城主〈李國興〉以城內   附。”姓名年月事迹旣與《魏書》參差，又徧檢諸列傳皆無其事。今並從《魏書》。	1
可笑是林泉，数里少人烟。云从岩嶂起，瀑布水潺潺。猿啼唱道曲，虎啸出人间。松风清飒飒，鸟语声关关。独步绕石涧，孤陟上峰峦。时坐盘陀石，偃仰攀萝沿。遥望城隍处，惟闻闹喧喧。	0
貞明五年（己卯﹑九一九）	1
1春，三月，丁亥，帝幸〈鴻池〉。 《百官志》《註》：〈鴻池〉在〈雒陽〉東二十里。《水經註》：〈穀水〉東注〈鴻池陂〉；池，東西千步，南北千一百步。	1
山客狂来跨白驴，袖中遗却颍阳书。人间亦有妻儿在，抛向嵩阳古观居。	0
秋城海雾重，职事凌晨出。浩浩合元天，溶溶迷朗日。才看含鬓白，稍视沾衣密。道骑全不分，郊树都如失。霏微误嘘吸，肤腠生寒慄。归当饮一杯，庶用蠲斯疾。	0
薄食当斋戒，散班同隐沦。佛容为弟子，天许作闲人。唯置床临水，都无物近身。清风散发卧，兼不要纱巾。	0
昔时训子西河上，汉使经过问妾缘。自到仙山不知老，凡间唤作几千年。	0
12辛丑，〈豫章文獻王〉〈嶷〉卒， 嶷，魚力翻。 贈假黃鉞﹑都督中外諸軍事﹑丞相，喪禮皆如〈漢〉〈東平〉   〈獻王〉故事。〈嶷〉性仁謹廉儉，不以財賄爲事。齋庫失火， 齋庫，齋內之庫。 燒〈荆州〉還資， 〈高祖〉〈建元〉二年，〈嶷〉自〈荆州〉還爲〈揚州〉。 評直三千餘萬， 評直，論量其所直也。 主局各杖數十而已。疾篤，遺令諸子曰：“才有優劣，位有通塞，運有貧富，此自然之理，無足以相陵侮也。” 蓋欲諸子不以位勢相陵。塞，悉則翻。 上哀痛特甚，久之，語及〈嶷〉，猶欷歔流涕。 欷，音希，又許氣翻。歔，音虛。 〈嶷〉卒之日，第庫無見錢， 見，賢遍翻。 上敕月給〈嶷〉第錢百萬；終上之世乃省。	1
寄书常切到常迟，今日凭君君莫辞。若问玉人殊易识，莲花府里最清羸。	0
赫矣昌运，明哉圣王。文兴坠典，礼复旧章。鸳鸾济济，鸟兽跄跄。一人有庆，万福无疆。	0
拄杖欲似乃，播笏还似及。逆风荡雨行，面乾顶额湿。著衣床上坐，肚缓脊皮急。城门尔许高，故自匍匐入。	0
〈匈奴〉寇〈狄道〉，攻〈阿陽〉。 〈班〉《志》，〈狄道縣〉屬〈隴西郡〉；〈阿陽縣〉屬〈天水郡〉。	1
苦节劳形守法威，幸逢知识决玄微。慧灯初照昏衢朗，唯报自亲二不归。	0
1春，二月，庚戌，〈魏〉主〈嗣〉如〈高柳川〉；甲寅，還宮。	1
21丁未，〈朔方〉節度使〈韓遜〉奏克〈鹽州〉，斬〈岐〉所署刺史〈李繼直〉。 〈唐〉末，〈鹽州〉奏事專達朝廷，不隸〈靈夏〉。至是〈靈〉﹑〈鹽〉遂復合爲一鎭。	1
岚雾今朝重，江山此地深。滩声秋更急，峡气晓多阴。望阙云遮眼，思乡雨滴心。将何慰幽独，赖此北窗琴。	0
忽惊映树新开屋，却似当檐故种花。可惜年年红似火，今春始得属元家。	0
二年（壬辰﹑一五二）	1
66庚申，〈蔚州〉言〈契丹〉入寇。	1
〈史炤〉《釋文》曰：物入目曰眯，寐中神遊曰夢。余按物入目曰眯，是《莊子》所謂播糠眯目之眯，非眯夢之謂也。字書“眯”一作“㝥”。《說文》曰：“寐而米厭”。“米”卽“眯”字，厭讀爲魘，此眯夢之眯也。	1
15十一月，戊子朔，〈蜀〉主以兼侍中〈王宗儔〉爲〈山南〉節度使﹑西北面都招討﹑行營安撫使，〈天雄〉節度使·同平章事〈王宗昱〉﹑〈永寧〉軍使〈王宗晏〉﹑左神勇軍使〈王宗信〉爲三招討以副之，將兵伐〈岐〉，出〈故關〉，壁於〈咸宜〉， 壁者，築壁壘以屯軍。〈咸宜〉當在〈隴州〉〈汧源縣〉界。 入〈良原〉。 〈良原縣〉屬〈涇州〉。《九域志》：在州西南六十里。 丁酉，〈王宗儔〉攻〈隴州〉，〈岐王〉自將萬五千人屯〈汧陽〉。 〈汧陽縣〉屬〈隴州〉。《九域志》：在州東六十七里，東距〈鳳翔〉五十五里。 癸卯，〈蜀〉將〈陳彥威〉出〈散關〉，敗〈岐〉兵于〈箭筈嶺〉， 〈杜佑〉曰：〈岐山〉卽今之〈岐山縣〉；其山兩岐，故俗呼爲〈箭筈嶺〉。敗，補邁翻。筈，古活翻。 〈蜀〉兵食盡，引還。 還，從宣翻，又如字。 〈宗昱〉屯〈泰〉 【〈章〉：十二行本“泰”作“秦”；乙十一行本同；〈孔〉本同；〈張〉校同；〈退齋〉校同。】 〈州〉，〈宗儔〉屯〈上邽〉，〈宗晏〉﹑〈宗信〉屯〈威武城〉。	1
〈李子雄〉勸〈玄感〉速稱尊號，〈玄感〉以問〈密〉，〈密〉曰：“昔〈陳勝〉自欲稱王，〈張耳〉諫而被外； 事見七卷〈秦二世〉元年。被，皮義翻。 〈魏武〉將求九錫，〈荀彧〉止而見誅。 事見六十六卷〈漢獻帝〉〈建安〉十七年。 今者〈密〉欲正言，還恐追蹤二子；阿諛順意，又非〈密〉之本圖。何者？兵起以來，雖復頻捷， 復，扶又翻；下蓋復同。 至於郡縣，未有從者；〈東都〉守禦尙強，天下救兵益至，公當挺身力戰，早定〈關中〉，迺亟欲自尊，何示人不廣也！” 亟，已力翻。 〈玄感〉笑而止。	1
万戟淩霜布，森森瑞气间。垂衣当晓日，上寿对南山。济济延多士，跹跹舞百蛮。小臣无事谏，空愧伴鸣环。	0
6己巳，〈周〉主享太廟。	1
〈導〉簡素寡欲，善因事就功，雖無日用之益而歲計有餘。輔相三世， 〈莊子〉曰：日計之不足，歲計之有餘。〈向秀〉《註》云：日計之不足，無旦夕小利也；歲計之有餘，順時而大穰也。三世，〈元〉﹑〈明〉﹑〈成〉。相，息亮翻。 倉無儲穀，衣不重帛。 重，直龍翻。	1
京中曹局无多事，寒食贫儿要在家。遮莫杏园胜别处，亦须归看傍村花。	0
灵山石磬生海西，海涛平处与山齐。长眉老僧同佛力，咒使鲛人往求得。珠穴沈成绿浪痕，天衣拂尽苍苔色。星汉徘徊山有风，禅翁静扣月明中。群仙下云龙出水，鸾鹤交飞半空里。山精木魅不可听，落叶秋砧一时起。花宫杳杳响泠泠，无数沙门昏梦醒。古廊灯下见行道，疏林池边闻诵经。徒壮洪钟秘高阁，万金费尽工雕凿。岂如全质挂青松，数叶残云一片峰。吾师宝之寿中国，愿同劫石无终极。	0
襆被蹉跎老江国，情人邂逅此相逢。不随鸳鹭朝天去，遥想蓬莱台阁重。	0
潘驿桥南醉中别，下邽村北醒时归。春风怪我君知否，榆叶杨花扑面飞。	0
才能辨别东西位，未解分明管带身。自食自眠犹未得，九重泉路托何人。	0
登楼遥望秦宫殿，茫茫只见双飞燕。渭水一条流，千山与万丘。远烟笼碧树，陌上行人去。安得有英雄，迎归大内中。	0
12癸酉，敕：“約每歲民間所輸牛皮，三分減二；計田十頃，稅取一皮，餘聽民自用及賣買，惟禁賣於敵國。”先是，兵興以來， 先，悉薦翻。 禁民私賣買牛皮，悉令輸官受直。〈唐〉〈明宗〉之世，有司止償以鹽；〈晉〉〈天福〉中，幷鹽不給。〈漢〉法，犯私牛皮一寸抵死，然民間日用實不可無。帝素知其弊，至是，〈李穀〉建議，均於田畝，公私便之。	1
惟有樽前今夜月，当时曾照堕楼人。梧桐叶老蝉声死，一夜洞庭波上风。	0
若过并州北，谁人不忆家。塞深无伴侣，路尽有平沙。碛冷唯逢雁，天春不见花。莫随征将意，垂老事轻车。	0
解冻风来末上青，解垂罗袖拜卿卿。无端袅娜临官路，舞送行人过一生。	0
蓬莱正殿压金鳌，红日初生碧海涛。闲著五门遥北望，柘黄新帕御床高。	0
团扇，团扇，美人病来遮面。玉颜憔悴三年，谁复商量管弦。弦管，弦管，春草昭阳路断。	0
而周室（廖）〔寥〕矣　從〈南監〉本﹑〈龍谿〉本改。	1
初，〈鏐〉築〈杭州〉羅城， 事見二百五十九卷〈景福〉二年。 謂僚佐曰：“十步一樓，可以爲固矣。”掌書記〈餘姚〉 【〈章〉：十二行本“姚”作“杭”；乙十一行本同；〈孔〉本同；〈張〉校同。】 〈羅隱〉曰：“樓不若內向。”至是人以〈隱〉言爲驗。 樓，謂城上敵樓也。樓外向，所以禦敵。今〈徐綰〉據〈杭州〉羅城，而〈錢鏐〉自外攻之，故人以〈羅隱〉不若內向之言   爲驗。	1
時天下旣壹，異代器物，皆集樂府。〈牛弘〉奏：“中國舊音多在〈江左〉， 〈典午〉南渡，未能備樂，〈石氏〉之亡，樂人頗有自〈鄴〉而南者。〈苻堅〉〈淮淝〉之敗，〈晉〉始獲樂工，備金石。〈慕容垂〉破〈西燕〉，盡獲〈苻氏〉舊樂。子〈寶〉喪敗，其鍾律令〈李佛〉等將太樂細伎奔〈慕容德〉。〈德〉子〈超〉獻之〈姚秦〉以贖其母。〈宋武〉平〈姚泓〉，收歸〈建康〉，故云多在〈江左〉。 前克〈荆州〉得〈梁〉樂， 克〈荆州〉見一百六十五卷〈梁〉〈元帝〉〈承聖〉三年。 今平〈蔣州〉又得〈陳〉樂，史傳相承 傳，直戀翻。 以爲合古，請加脩緝以備雅樂。其〈後魏〉之樂及〈後周〉所用，雜有邊裔之聲，皆不可用，請悉停之。”冬，十二月， 【〈章〉：甲十一行本“月”下有“甲子”二字；乙十一行本同；〈孔〉本同。】 詔〈弘〉與〈許善心〉﹑〈姚察〉及通直郞〈虞世基〉參定雅樂。 按〈煬帝〉始置通直郞，從六品，屬謁者臺。《虞世基傳》云，以通直郞直內史省。其通直散騎侍郞歟？品從五。 〈世基〉，〈荔〉之子也。 〈虞荔〉見一百六十八卷〈陳〉〈世祖〉〈天嘉〉二年。荔，力制翻。	1
上又嘗謂〈敬德〉曰：“朕欲以女妻卿，何如？” 妻，七細翻。 〈敬德〉叩頭謝曰：“臣妻雖鄙陋，相與共貧賤久矣。臣雖不學，聞古人富不易妻，此非臣所願也。”上乃止。	1
帝城寒尽临寒食，骆谷春深未有春。才见岭头云似盖，已惊岩下雪如尘。千峰笋石千株玉，万树松萝万朵银。飞鸟不飞猿不动，青骢御史上南秦。	0
18上好音樂宴遊，殿前供奉樂工常近五百人， 近，其靳翻。 每月宴設不減十餘， 宴設，謂宮中置宴也。〈宋朝〉內臣謂之排當。 水陸皆備， 言殽膳備水陸之品。 聽樂觀優，不知厭倦，賜與動及千緡。〈曲江〉﹑〈昆明〉﹑〈灞滻〉﹑〈南宮〉﹑〈北苑〉﹑ 〈南宮〉，卽〈興慶宮〉。禁苑，在皇城之北。 〈昭應〉﹑〈咸陽〉， 〈昭應〉有〈華淸宮〉。〈咸陽〉有〈望賢樓〉。 所欲遊幸卽行，不待供置，有司常具音樂﹑飮食﹑幄帟， 帟，羊益翻。小幕曰帟。 諸王立馬以備陪從。 從，才用翻；下同。 每行幸，內外諸司扈從者十餘萬人，所費不可勝紀。 勝，音升。	1
3己丑，以天官侍郞〈張錫〉爲鳳閣侍郞﹑同平章事。鸞臺侍郞﹑同平章事〈李嶠〉罷爲成均祭酒。〈錫〉，〈嶠〉之舅也，故罷〈嶠〉政事。	1
丁卯，〈滔〉將〈范陽〉步騎五萬人，私從者復萬餘人， 將，卽亮翻，又音如字。騎，奇寄翻。私從，才用翻。復，扶又翻。 〈回紇〉三千人，發〈河間〉而南，輜重首尾四十里。 紇，下沒翻。〈瀛州〉，治〈河間縣〉。重，直用翻。	1
1冬，徙〈函谷關〉於〈新安〉。 據〈班〉《史》，以故關爲〈弘農縣〉。〈應劭〉曰：〈弘農〉去〈新安〉三百里。《述征記》：〈新安縣〉，今猶謂之〈新關〉。	1
一著谗书未快心，几抽胸臆纵狂吟。管中窥豹我犹在，海上钓鳌君也沈。岁月尽能消愤懑，寰区那更有知音。长安冠盖皆涂地，仍喜先生葬碧岑。	0
合欢叶堕梧桐秋，鸳鸯背飞水分流。少年使我忽相弃，雌号雄鸣夜悠悠。夜长月没虫切切，冷风入房灯焰灭。若知中路各西东，彼此不忘同心结。收取头边蛟龙枕，留著箱中双雉裳。我今焚却旧房物，免使他人登尔床。	0
绕郭笙歌夜景徂，稽山迥带月轮孤。休文欲咏心应破，道子虽来画得无。顾我小才同培塿，知君险斗敌都卢。不然岂有姑苏郡，拟著陂塘比镜湖。	0
〈岐王〉聚兵臨〈蜀〉東鄙，〈蜀〉主謂羣臣曰：“自〈茂貞〉爲〈朱溫〉所困，吾常振其乏絕， 事並見前紀。 今乃負恩爲寇，誰爲吾擊之？” 誰爲，于僞翻。 兼中書令〈王宗侃〉請行。〈蜀〉主以〈宗侃〉爲北路行營都統。司天少監〈趙溫珪〉諫曰：“〈茂貞〉未犯邊，諸將貪功深入，糧道阻遠，恐非國家之利。”〈蜀〉主不聽， 少，詩照翻。將，卽亮翻。 以兼侍中〈王宗祐〉﹑太子少師〈王宗賀〉﹑山南節度使〈唐道襲〉爲三招   討使， 三路進兵以伐〈岐〉，各路置一招討使，〈王宗侃〉都統三招討之兵。 左金吾大將軍〈王宗紹〉爲〈宗祐〉之副，帥步騎十二萬伐〈岐〉。 帥，讀曰率；下同。 壬辰，〈宗侃〉等發〈成都〉，旌旗數百里。	1
〈袁滋〉至〈唐州〉，去斥候， 去，羌呂翻。 止其兵不使犯〈吳元濟〉境， 〈袁滋〉所謂“開門揖盜”者也。 〈元濟〉圍其   〈新興柵〉， 〈新興柵〉，當在〈唐州〉東北界，新立之以備〈蔡〉人。 〈滋〉卑辭以請之，〈元濟〉由是不復以〈滋〉爲意。 復，扶又翻。 朝廷知之，甲寅，以太子詹事〈李愬〉爲〈唐〉﹑〈隨〉﹑〈鄧〉節度使。〈愬〉，〈聽〉之兄也。 〈愬〉﹑〈聽〉皆〈李晟〉之子。	1
掩谤知迎吠，欺心见强颜。有名人易困，无契债难还。	0
周被下（穎）〔潁〕川之兵　從〈龍谿〉本﹑〈學海堂〉本改。	1
〈史炤〉《釋文》曰：雍，紆龍切，〈齊〉城門。（〈海陵〉本同。）余按《左傳》，〈晉〉圍〈齊〉，伐〈雍門〉之萩。《經典釋文》：雍，音於用翻。	1
1春，正月，乙酉朔，〈魏〉改元〈太和〉。	1
角声吹断陇梅枝，孤窗月影低。塞鸿无限欲惊飞，城乌休夜啼。寻断梦，掩深闺，行人去路迷。门前杨柳绿阴齐，何时闻马嘶。	0
〈延齡〉奏：“左藏庫司多有失落，近因檢閱使置簿書，乃於糞土之中得銀十三萬兩，其匹段雜貨百萬有餘。 匹段雜貨，使在糞土之中，已應腐爛不可用，雖甚愚之人亦知其妄誕也。〈德宗〉不加之罪，〈延齡〉復何所忌憚乎！ 此皆已棄之物，卽是羨餘， 羨，弋線翻。 悉應移入雜庫以供別敕支用。”太府少卿〈韋少華〉不伏，抗表稱：“此皆每月申奏見在之物， 見，賢遍翻。 請加推驗。”執政請令三司詳覆；上不許，亦不罪〈少華〉。〈延齡〉每奏對，恣爲詭譎，皆衆所不敢言亦未嘗聞者，〈延齡〉處之不疑。 處，昌呂翻。 上亦頗知其誕妄，但以其好詆毀人， 好，呼到翻。 冀聞外事，故親厚之。 〈德宗〉親厚〈裴延齡〉，不特冀聞外事也，亦以進奉逢其欲耳。	1
（聞）〔開〕以恩信　從〈南監〉本﹑〈龍谿〉本﹑〈學海堂〉本改。	1
2三月，癸丑，司徒〈袁安〉薨。	1
清庙将入，衮服是依。载行载止，令色令仪。永终就养，空极孝思。瞻望如在，顾复长违。	0
一朝寂寂与冥冥，垄树未长坟草青。高节雄才向何处，夜阑空锁满池星。	0
水纹珍簟思悠悠，千里佳期一夕休。从此无心爱良夜，任他明月下西楼。	0
中傅將（太）〔孺〕子下殿　從〈學海堂〉本﹑《漢書》《王莽傳》改。	1
3詔徵〈張奐〉爲大司農，復以〈皇甫規〉代爲度〈遼〉將軍。〈規〉自以爲連在大位，欲求退避，數上病，不見聽。 數，所角翻。上，時掌翻。 會友人喪至，〈規〉越界迎之，因令客密吿〈幷州〉刺史〈胡芳〉，言〈規〉擅遠軍營， 遠，于願翻。 當急舉奏。〈芳〉曰：“〈威明〉欲避第仕塗， 度〈遼〉將軍屯〈西河〉界，〈幷州〉刺史所部也。〈皇甫規〉，字〈威明〉。〈賢〉曰：言欲歸第，避仕宦之途也。 故激發我耳。吾當爲朝廷愛才， 爲，于僞翻。 何能申此子計邪！”遂無所問。	1
有市肆（然）　“然”衍，逕删。	1
年年镊鬓到花飘，依旧花繁鬓易凋。撩乱一场人更恨，春风谁道胜轻飙。	0
〈史炤〉《釋文》曰：參半，間廁也。余謂參者，三也，或三分之一，或三分之二也。半則中分而言之，言有其半也。	1
亦以口受田如（此）〔比〕　從〈學海堂〉本﹑《漢書》《食貨志》改。	1
老来东郡复西州，行处生尘为丧刘。纵使刘君魂魄在，也应至死不同游。	0
所思竟何在，怅望深荆门。举世无相识，终身思旧恩。方将与农圃，艺植老丘园。目尽南飞雁，何由寄一言。	0
幽闺欲曙闻莺转，红窗月影微明，好风频谢落花声。隔帏残烛，犹照绮屏筝。绣被锦茵眠玉煖，炷香斜袅烟轻，淡蛾羞敛不胜情。暗思闲梦，何处逐行云。	0
不知远郡何时到，犹喜全家此去同。万里王程三峡外，百年生计一舟中。巫山暮足沾花雨，陇水春多逆浪风。两片红旌数声鼓，使君艛艓上巴东。	0
〈休範〉白服，乘肩輿，自登城南〈臨滄觀〉， 〈臨滄觀〉在〈勞山〉上，〈江寧縣〉南十五里，亦曰〈勞勞亭〉。觀，古玩翻。 以數十人自衞。 《考異》曰：《張敬兒傳》云：“左右數百人皆散走。”按〈休範〉左右若有數百人，〈黃回〉﹑〈敬兒〉雖勇，何敢徑往   取之！今從《休範傳》。 屯騎校尉〈黃回〉與越騎校尉〈張敬兒〉謀詐降以取之。 騎，奇寄翻。校，戶敎翻。降，戶江翻；下同。 〈回〉謂〈敬兒〉曰：“卿可取之，我誓不殺諸王。”〈敬兒〉以白〈道成〉。〈道成〉曰：“卿能辦事，當以本州相賞。” 〈敬兒〉，〈南陽〉〈冠軍〉人。本州，謂〈雍州〉也。爲後〈敬兒〉求〈雍州〉張本。 乃與〈回〉出城南，放仗走，大呼稱降。〈休範〉喜，召至輿側。〈回〉陽致〈道成〉密意，〈休範〉信之，以二子〈德宣〉﹑〈德嗣〉付〈道成〉爲質。 呼，火故翻。質，音致。 二子至，〈道成〉卽斬之。〈休範〉置〈回〉﹑〈敬兒〉於左右，所親〈李恆〉﹑〈鍾爽〉諫，不聽。 恆，戶登翻。 時〈休範〉日飮醇酒，〈回〉見〈休範〉無備，目〈敬兒〉；〈敬兒〉奪〈休範〉防身刀，斬〈休範〉首，左右皆散走。〈敬兒〉馳馬持首歸〈新亭〉。	1
白云深处寄生涯，岁暮生情赖此花。蜂蝶绕来忙绕袖，似知教折送邻家。	0
我后至孝，祗谒祖先。仰瞻庙貌，夙设宫悬。朱弦疏越，羽舞回旋。神其来格，明祀惟虔。	0
匪神之灵，匪机之微。如将白云，清风与归。远引若至，临之已非。少有道契，终与俗违。乱山高木，碧苔芳晖。诵之思之，其声愈稀。	0
1春，正月，己丑，〈魏〉〈益州〉刺史〈長孫壽〉﹑〈梁州〉刺史〈元儁〉等遣將擊〈嚴始欣〉，斬之，〈蕭玩〉等亦敗死， 〈玩〉援〈始欣〉見上卷上年。長，知兩翻。將，卽亮翻。 失亡萬餘人。	1
不得长相守，青春夭蕣华。旧游今永已，泉路却为家。	0
〈疾陸眷〉屯于〈渚陽〉， 〈班固〉《地理志》，《禹貢》〈絳水〉在〈信都〉入海。《水經註》：〈絳瀆〉北逕〈信都城〉東，散入澤渚，西至〈信都城〉東，連于〈廣川縣〉〈張甲〉故瀆，同歸于海。〈疾陸眷〉蓋屯是渚之陽也。 〈勒〉遣諸將出戰，皆爲〈疾陸眷〉所敗。 敗，補邁翻。 〈疾陸眷〉大造攻具，將攻城，〈勒〉衆甚懼。〈勒〉召將佐謀之曰：“今城塹未固，糧儲不多，彼衆我   寡，外無救援，吾欲悉衆與之決戰，何如？”諸將皆曰：“不如堅守以疲敵，待其退而擊之。”〈張賓〉﹑〈孔萇〉曰：“〈鮮卑〉之種， 種，章勇翻。 〈段〉氏最爲勇悍， 悍，下罕翻，又侯旰翻。 而〈末柸〉尤甚，其銳卒皆在〈末柸〉所。今聞〈疾陸眷〉刻日攻北城，其大衆遠來，戰鬭連日，謂我孤弱，不敢出戰，意必懈惰， 懈，古隘翻。 宜且勿出，示之以怯，鑿北城爲突門二十餘道， 《墨子》《備突篇》曰：城，百步一突門。突門，用車兩輪，以木束之，塗其上，維置突門內。度門廣狹之，令人入門四尺中，置窐突。門旁爲槖，充竈狀；又置艾。寇卽入，下輪而塞之，鼓槖薰之也。〈杜佑〉曰：突門，鑿城內爲闇門，多少臨事，令五六寸勿穿。或於中夜，於敵初來，營列未定，精騎從突門躍出，擊其無備，襲其不意。 俟其來至，列守未定，出其不意，直衝〈末柸〉帳，彼必震駭，不暇爲計，破之必矣。〈末柸〉敗，則其餘不攻而潰矣。”〈勒〉從之，密爲突門。旣而〈疾陸眷〉攻北城，〈勒〉登城望之，見其將士或釋仗而寢，乃命〈孔萇〉督銳卒自突門出擊之， 見其釋仗而寢，知其懈也，乃命〈萇〉出戰，所謂見兵勢者也。 城上鼓譟以助其勢。〈萇〉攻〈末柸〉帳，不能克而退。〈末柸〉逐之，入其壘門，爲〈勒〉衆所獲，〈疾陸眷〉等軍皆退走。〈萇〉乘勝追擊，枕尸三十餘里， 枕，職任翻。 獲鎧馬五千匹。 鎧，可亥翻。 〈疾陸眷〉收其餘衆，還屯〈渚陽〉。	1
何时得见十三弦，待取无云有月天。愿得金波明似镜，镜中照出月中仙。	0
三年春，〈西羌〉平，軍罷。〈奉世〉還，以有功賜爵關内侯，食邑五百户。三月，立皇 （太） 子〈康〉爲〈濟〉 〈（陰）〉 〈〔陽〕王〉。  夏四月癸未，大司馬〈王接〉薨。七月壬戌，左將軍〈許嘉〉爲大司馬車騎將軍。〈嘉〉，上之元舅，即〈廣漢〉弟〈延壽〉之子。〈廣漢〉無子，〈嘉〉奉其祀。冬十有一月己丑，地震，雨水，大霧。復鹽鐵官﹑博士弟子員。以用不足，民多復除故也。	1
少时不见山，便觉无奇趣。狂发从乱歌，情来任闲步。此心谁共證，笑向风吹树。	0
日近山红暖气新，一阳先入御沟春。闻闲立马重来此，沐浴明年称意身。	0
時〈密〉與〈東都〉相持日久，又東拒〈化及〉，常畏〈東都〉議其後，見〈蓋琮〉至，大喜，遂上表乞降， 蓋，古盍翻。上，時掌翻。降，戶江翻。 請討滅〈化及〉以贖罪，送所獲 【〈章〉：十二行本“獲”下有“凶黨”二字；乙十一行本同；〈孔〉本同；〈張〉校同；〈退齋〉校同。】 雄武郞將〈于洪建〉， 〈煬帝〉募驍果，置左﹑右雄武府，雄武郞將以領之。將，卽亮翻。 遣元帥府記室參軍〈李儉〉﹑上開府〈徐師譽〉等入見。〈皇泰主〉命戮〈洪建〉於〈左掖門〉外，如〈斛斯政〉之法。 戮〈斛斯政〉見一百八十二卷大業十年。帥，所類翻；下同。見，賢遍翻；下同。 〈元文都〉等以〈密〉降爲誠實，盛飾賓館於〈宣仁門〉東。 《六典》：〈東都〉東城在皇城之東，東曰〈宣仁門〉。 〈皇泰主〉引見〈儉〉等，以〈儉〉爲司農卿，〈師譽〉爲尙書右丞，使具導從，列鐃吹， 從，才用翻。鐃，女交翻，似鈴無舌。吹，昌瑞翻。 還館，玉帛酒饌，中使相望。 饌，雛戀翻，又士免翻。 册拜〈密〉太尉﹑尙書令﹑東南道大行臺行軍元帥﹑〈魏國〉公，令先平〈化及〉，然後入朝輔政。 朝，直遙翻。 以〈徐世勣〉爲右武候大將軍。仍下詔稱〈密〉忠款，且曰：“其用兵機略，一稟〈魏公〉節度。”	1
少微夜夜当仙掌，更有何人在此居。花月旧应看浴鹤，松萝本自伴删书。素琴醉去经宵枕，衰发寒来向日梳。故国多年归未遂，因逢此地忆君庐。	0
〈王敦〉謀篡位，諷朝廷徵己；帝手詔徵之。夏，四月，加〈敦〉黄鉞﹑班劍， 〈劉良〉《文選誌》曰：班劍，謂執劍而從行者也。〈吕向〉曰：班，列也，言使勇士行列持劍以爲儀仗也。〈李周翰〉曰：班劍，木劍無刃，假作劍形，畫之以文，故曰班也。《晉志》，文武官公，給虎賁二十人，持班劍。 奏事不名，入朝不趨，劍履上殿。 朝，直遥翻。上，時掌翻。 〈敦〉移鎮〈姑孰〉，屯〈于湖〉， 〈姑孰〉，〈前漢〉〈丹楊〉〈春穀縣〉地，今〈太平州〉〈當塗縣〉，卽〈姑孰〉之地。縣南三里，有〈姑孰溪〉，西入〈大江〉。〈于湖縣〉，本〈吴〉督農校尉治，〈武帝〉〈太康〉二年，分〈丹楊縣〉立〈于湖縣〉。〈杜佑〉曰：〈宣州〉〈當塗縣〉城，卽〈晉〉〈姑孰城〉。〈于湖〉故城在縣南。〈張舜民〉曰：今〈太平州〉跨〈姑孰溪〉。〈陸游〉曰：〈姑孰城〉在〈當塗〉北，今州城正據〈姑孰溪〉；溪東南數峯如黛，蓋〈青山〉也。自〈姑孰溪〉行夾中，三十里至〈大信口〉，出口，泝〈江〉過〈大〉﹑〈小褐山磯〉，又過〈蟂磯〉。〈蕪湖〉，卽〈于湖〉，並〈大江〉有〈王敦城〉，氣象宏敞。並，步浪翻。《考異》曰：《晉春秋》及《後魏書》《僭晉傳》云“屯〈蕪湖〉”；《晉書》《明帝紀》云“〈敦〉下屯〈于湖〉”，今從之。 以司空〈導〉爲司徒，〈敦〉自領〈揚州〉牧。〈敦〉欲爲逆，〈王彬〉諫之甚苦。〈敦〉變色，目左右，將收之。〈彬〉正色曰：“君昔歲殺兄，今又殺弟邪！” 《晉書》《王彬傳》，以爲〈彬〉從兄〈稜〉爲〈敦〉所害，故云然。余據殺〈稜〉者〈王如〉，雖出於〈孰〉之意，猶假手於〈如〉也；且〈稜〉於〈敦〉爲從弟。此言殺兄，蓋以〈敦〉殺〈王澄〉也，事見八十八卷〈懷帝永嘉〉六年。 〈敦〉乃止，以〈彬〉爲〈豫章〉太守。	1
〈周〉主之擒〈尉相貴〉也， 擒〈尉相貴〉，見上卷上年。 招〈齊〉〈東雍州〉刺史〈傅伏〉，〈伏〉不從。〈齊〉人以〈伏〉爲行臺右僕射。〈周〉主旣克〈幷州〉， 克〈幷州〉，亦見上卷上年。 復遣〈韋孝寬〉招之， 〈韋孝寬〉鎭〈勳州〉，與〈東雍州〉接境，故使招之。復，扶又翻。 令其子以上大將軍﹑〈武鄕公〉吿身 以古〈武鄕郡〉封爲公也。〈石勒〉置〈武鄕郡〉。凡授官爵，皆給以符，謂之告身。《五代志》：〈馮翊郡〉〈華陰縣〉，〈西魏〉改〈武鄕〉，置〈武鄕郡〉。〈周〉當以此封〈傅伏〉。 及金﹑馬腦二酒鍾賜〈伏〉爲信。〈伏〉不受，謂〈孝寬〉曰：“事君有死無貳。此兒爲臣不能竭忠，爲子不能盡孝，人所讎疾，願速斬之以令天下！”〈周〉主自〈鄴〉還，至〈晉州〉，遣〈高阿那肱〉等百餘人臨〈汾水〉召〈伏〉。〈伏〉出軍，隔水見之， 〈汾水〉逕〈晉〉﹑〈絳〉二州之間，〈東雍州〉在〈絳州〉界，故隔水。 問：“至尊今何在？”〈阿那肱〉曰：“已被擒矣。” 被，皮義翻。 〈伏〉仰天大哭，帥衆入城，於聽事前北面哀號，良久，然後降。 帥，讀曰率。聽，與廳同。〈毛晃〉曰：聽事治官處，〈漢〉﹑〈晉〉皆作“聽事”，〈六朝〉以來，乃始加“广”。音他經翻。號，戶刀翻。降，戶江翻。 〈周〉主見之   曰：“何不早下？”〈伏〉流涕對曰：“臣三世爲〈齊〉臣，食〈齊〉祿，不能自死，羞見天地！”〈周〉主執其手曰：“爲臣當如此。”乃以所食羊肋骨賜〈伏〉 肋，盧則翻，脅肋。 曰：“骨親肉疏，所以相付。”遂引使宿衞，授上儀同大將軍。敕之曰：“若亟與公高官， 亟，紀力翻。 恐歸附者心動。努力事朕，勿憂富貴。”他日，又問：“前救〈河陰〉得何賞？” 救〈河陰〉事見上卷七年。 對曰：“蒙一轉，授特進﹑〈永昌郡公〉。” 勳級曰轉。轉，張戀翻。 〈周〉主謂〈高緯〉曰：“朕三年敎戰，決取〈河陰〉。正爲〈傅伏〉善守， 爲，于僞翻。 城不可動，遂斂軍而退。公當時賞功，何其薄也！”	1
柳阴如雾絮成堆，又引门生饮古台。淑景即随风雨去，芳樽宜命管弦开。谩誇列鼎鸣钟贵，宁免朝乌夜兔催。烂醉也须诗一首，不能空放马头回。	0
子堕本从天竺寺，根盘今在阖闾城。当时应逐南风落，落向人间取次生。	0
31前〈渝州〉刺史〈王宗本〉 〈王宗本〉前此刺〈渝州〉，亦〈王建〉命之也，罷官歸〈成都〉，故稱前。 言於〈王建〉，請出兵取〈荆南〉；〈建〉從之，以〈宗本〉爲開道都指揮使，將兵下〈峽〉。 〈峽〉，〈三峽〉也。	1
秦陇逼氐羌，征人去未央。如何幽咽水，并欲断君肠。西注悲穷漠，东分忆故乡。旅魂声搅乱，无梦到咸阳。	0
18壬辰，〈魏〉以〈廣陵王〉〈欣〉爲大司馬，〈趙郡王〉〈諶〉爲太師，庚戌，以前司徒〈賀拔允〉爲太尉。 《考異》曰：《魏帝紀》作“賀拔渥”。按〈允〉字〈阿鞠埿〉，蓋“埿”字誤爲“渥”耳。	1
筑室在人境，遂得真隐情。春尽草木变，雨来池馆清。琴书全雅道，视听已无生。闭户脱三界，白云自虚盈。	0
冷蝶寒蜂尚未来。	0
湛贲及第，彭伉落驴。	0
74辛丑，〈齊〉主還〈鄴〉。 自〈晉陽〉還也。	1
只领千馀骑，长驱碛邑间。云州多警急，雪夜度关山。石响铃声远，天寒弓力悭。秦楼休怅望，不日凯歌还。	0
林卧情每閒，独游景常晏。时从灞陵下，垂钓往南涧。手携双鲤鱼，目送千里雁。悟彼飞有适，知此罹忧患。放之清冷泉，因得省疏慢。永怀青岑客，回首白云间。神超物无违，岂系名与宦。	0
1春，正月，上行幸〈甘泉〉，郊〈泰畤〉；遂幸〈安定〉。	1
十三年（甲戌﹑前一六七）	1
今主临前殿，惩奢爇异裘。忽看阳焰发，如睹吉光流。丽彩辞宸扆，馀香在御楼。火随馀烬灭，气逐远烟浮。素朴回风变，凋华逐志休。永垂恭俭德，千古揖皇猷。	0
岁中始再觏，方来又解携。才留野艇语，已忆故山栖。幽涧人夜汲，深林鸟长啼。还持郡斋酒，慰子霜露凄。	0
酒罢歌馀兴未阑，小桥清水共盘桓。波摇梅蕊伤心白，风入罗衣贴体寒。且莫思归去，须尽笙歌此夕欢。	0
〈吐蕃〉陷〈西平〉。 〈西平郡〉，〈鄯州〉。	1
20翰林學士〈元稹〉與知樞密〈魏弘簡〉深相結，求爲宰相，由是有寵於上，每事咨訪焉。 〈元稹〉交結大閹，喪其素守，〈憲宗〉之過也。稹，止忍翻。 〈稹〉無怨於〈裴度〉，但以〈度〉先達重望，恐其復有功大用， 復，扶又翻。 妨己進取，故〈度〉所奏畫軍事，多與〈弘簡〉從中沮壞之。〈度〉乃上表極陳其朋比姦蠹之狀， 沮，在呂翻。壞，音怪。比，毗至翻。 以爲：“逆豎搆亂，震驚〈山東〉； 逆豎，指〈王庭湊〉等。 姦臣作朋，撓敗國政。 姦臣，指〈元稹〉等。撓，奴敎翻。敗，補邁翻，屈也。 陛下欲掃蕩〈幽〉﹑〈鎭〉，先宜肅淸朝廷。何者？爲患有大小，議事有先後。〈河朔〉逆賊，祗亂〈山東〉；禁闈姦臣，必亂天下；是則〈河朔〉患小，禁闈患大。小者臣與諸將必能翦滅，大者非陛下覺寤制斷無以驅除。 斷，丁亂翻。 今文武百寮，中外萬品，有心者無不憤忿， 憤，懣也。忿，怒也。 有口者無不咨嗟，直以奬用方深，不敢抵觸，恐事未行而禍已及，不爲國計，且爲身謀。臣自兵興以來，所陳章疏，事皆要切，所奉書詔，多有參差， 參，楚簪翻。差，楚宜翻。參差，不齊也。 蒙陛下委付之意不輕，遭姦臣抑損之事不少。臣   素與佞倖亦無讎嫌，正以臣前請乘傳詣闕，面陳軍事， 傳，株戀翻。乘傳，乘驛馬也。 姦臣最所畏憚，恐臣發其過，百計止臣。臣又請與諸軍齊進，隨便攻討，姦臣恐臣或有成功，曲加阻礙，逗遛日時；進退皆受羈牽， 羈，馬絡頭也。牽，牛紖也。諭以馬牛動爲人所制。 意見悉遭蔽塞。 塞，悉則翻。 但欲令臣失所，使臣無成，則天下理亂，〈山東〉勝負，悉不顧矣。爲臣事君，一至於此！若朝中姦臣盡去，則〈河朔〉逆賊不討自平；若朝中姦臣尙存，則逆賊縱平無益。陛下儻未信臣言，乞出臣表，使百官集議，彼不受責，臣當伏辜。”表三上， 上，時掌翻。 上雖不悅，以〈度〉大臣，不得已，癸未，以〈弘簡〉爲弓箭庫使，〈稹〉爲工部侍郞。〈稹〉雖解翰林，恩遇如故。 爲相〈稹〉及〈于方〉事張本。	1
二十八年　〈魏〉人乃肉薄登城。 頁三九六五	1
高楼望所思，目极情未毕。枕上见千里，窗中窥万室。悠悠长路人，暧暧远郊日。惆怅极浦外，迢递孤烟出。能赋属上才，思归同下秩。故乡不可见，云水空如一。	0
万国布殊私，千年降祖师。雁门传法至，龙藏立言时。故实刊周典，新声播鲁诗。六铢那更拂，劫石尽无期。	0
河亭收酒器，语尽各西东。回首不相见，行车秋雨中。	0
通鑑一百七十三	1
柱下虽为史，台中未是官。何时闻必也，早晚见任端。	0
自识夫子面，便获夫子心。夫子一启颜，义重千黄金。平原孟尝骨已土，始有夫子堪知音。忽然夫子不语，带席帽，骑驴去。余对醁醽不能斟，君且来，余之瞻望心悠哉。零雨其濛愁不散，闲花寂寂斑阶苔。不如对此景，含笑倾金罍。莫问四肢畅，暂取眉头开。弦琴待夫子，夫子来不来。	0
松树当轩雪满地，青山掩障碧纱幮。鼠来案上常偷水，鹤在床前亦看棋。道士写将行气法，家童授与步虚词。世间有似君应少，便乞从今作我师。	0
海内昔年狎太平，横目穰穰何峥嵘。天生天杀岂天怒，忍使朝朝喂猛虎。关东驿路多丘荒，行人最忌税人场。张彦雄特制残暴，见之叱起如叱羊。鸣弦霹雳越幽阻，往往依林犹抵拒。草际旋看委锦茵，腰间不更抽白羽。老饕已毙众雏恐，童稚揶揄皆自勇。忠良效顺势亦然，一剑猜狂敢轻动。有文有武方为国，不是英雄伏不得。试徵张彦作将军，几个将军愿策勋。	0
火山无冷地，浊流无清源。人生在艰世，何处避谗言。诸侯镇九州，天子开四门。尚有忠义士，不得申其冤。嘉木移远植，为我当行轩。君子居要途，易失主人恩。我爱古人道，师君直且温。贪泉誓不饮，邪路誓不奔。如何非冈坂，故使车轮翻。妓妾随他人，家事幸获存。当时门前客，默默空冤烦。从今遇明代，善恶亦须论。莫以曾见疑，直道遂不敦。	0
一兴微尘念，横有朝露身。如是睹阴界，何方置我人。碍有固为主，趣空宁舍宾。洗心讵悬解，悟道正迷津。因爱果生病，从贪始觉贫。色声非彼妄，浮幻即吾真。四达竟何遣，万殊安可尘。胡生但高枕，寂寞与谁邻。战胜不谋食，理齐甘负薪。予若未始异，讵论疏与亲。	0
〈海陵〉本《釋文》曰：〈小峴〉，山名，在〈襄陽〉。〈大峴〉，山名，在〈琅邪〉〈陽都〉縣。（〈史炤〉釋一百二十八卷〈宋孝武帝〉〈孝建〉元年同。）余觀〈海陵〉本不從〈史炤〉之說，以〈襄陽〉之〈峴山〉爲〈小峴〉，〈琅邪〉之〈大峴關〉爲〈大峴〉，自以爲得其說矣；殊不知自〈襄陽〉至〈琅邪〉，幾千百里，豈輕兵掩襲之所能制勝乎！況是時〈襄陽〉之〈峴山〉屬〈梁〉境，〈琅邪〉之〈大峴關〉屬〈魏〉境；〈党法宗〉，〈魏〉將也，乃戍〈梁〉境之〈峴山〉而襲〈魏〉境之〈大峴關〉，其說又爲不通。按〈小峴〉﹑〈大峴〉在〈歷陽〉﹑〈合肥〉之間，〈小峴〉在〈合肥〉之東，〈大峴〉又在〈小峴〉之東，是後〈韋叡〉克〈小峴〉，進攻〈合肥〉，是〈小峴〉在〈合肥〉之東明矣。〈宋孝武帝〉〈孝建〉元年，〈魯爽〉自〈壽陽〉舉兵進屯〈大峴〉，食少而退，〈薛安都〉自〈歷陽〉進兵，追及〈爽〉於〈小峴〉，斬之。是〈大峴〉在〈小峴〉之東又明矣。二〈峴〉相去蓋不甚遠也。〈費〉本註曰：党，丁浪切。余按   党，音底朗翻，無從去聲者，此亦〈蜀〉人土音之訛。	1
冬夜伤离在五溪，青鱼雪落鲙橙齑。武冈前路看斜月，片片舟中云向西。	0
42是歲，〈燕〉主〈盛〉以〈河間公〉〈熙〉爲都督中外諸軍事﹑尙書左僕射，領中領軍。	1
白日新年好，青春上国多。街平双阙近，尘起五云和。	0
髻鬟狼藉黛眉长，出兰房，别檀郎。角声呜咽，星斗渐微茫。露冷月残人未起，留不住，泪千行。	0
百苦忘劳独进影，四恩在念契流通。如何未尽传灯志，溘然于此遇途穷。	0
来时见我江南岸，今日送君江上头。别后料添新梦寐，虎惊蛇伏是通州。	0
日月人间短，何时此得仙。古山春已尽，遗渚事空传。不见腾云驾，徒临洗药泉。如今成逝水，翻使恨流年。	0
玉为质兮花为颜，蝉为鬓兮云为鬟。何劳傅粉兮施渥丹，早出娉婷兮缥缈间。	0
飞阁凌太虚，晨跻郁峥嵘。惊飙触悬槛，白云冒层甍。太阴布其地，密雨垂八纮。仰观固不测，俯视但冥冥。感此穷秋气，沈郁命友生。及时未高步，羁旅游帝京。圣朝无隐才，品物俱昭形。国士秉绳墨，何以表坚贞。寸心东北驰，思与一会并。我车夙已驾，将逐晨风征。郊涂住成淹，默默阻中情。	0
白马披鬃练一团，今朝被绊欲行难。雪中放去空留迹，月下牵来只见鞍。向北长鸣天外远，临风斜控耳边寒。自知毛骨还应异，更请孙阳仔细看。	0
乙丑　《漢書》《百官公卿表》作“己丑”。	1
〈涿州〉刺史〈劉怦〉 【〈章〉：十二行本“怦”下有“與滔同縣人，其母，滔之姑也，滔使知幽州留後”十八字；乙十一行本同；〈退齋〉校同；〈張〉校同，云無註本亦無。】〈代宗〉〈大曆〉四年，〈朱希彩〉表分〈幽州〉之〈范陽〉﹑〈歸義〉﹑〈固安〉置〈涿州〉，治〈范陽縣〉，距〈幽州〉一百二十里。涿，竹角翻。怦，普耕翻。 聞〈滔〉欲救〈田悅〉，以書諫之曰：“今〈昌平〉故里，朝廷改爲〈太尉〉   〈鄕〉﹑〈司徒里〉，此亦丈夫不朽之名也。 朝，直遙翻。〈朱泚〉﹑〈朱滔〉本〈昌平〉人，朝廷以其官名其鄕里，以寵其兄弟之功。 但以忠順自持，則事無不濟。竊思近日務大樂戰， 樂，音洛。 不顧成敗而家滅身屠者，〈安〉﹑〈史〉是也。〈怦〉忝密親，默而無吿，是負重知。惟司徒圖之，無貽後悔。”〈滔〉雖不用其言，亦嘉其盡忠，卒無疑貳。	1
苏台忆季常，飞棹历江乡。持此功曹掾，初离华省郎。贵门生礼乐，明代秉文章。嘉郡位先进，鸿儒名重扬。爰从姻娅贬，岂失忠信防。万里行骥足，十年暌凤翔。回迁翊元圣，入拜伫惟良。别业对南浦，群书满北堂。意深投辖盛，才重接筵光。陋学叨铅简，弱龄许翰场。神驰劳旧国，颜展别殊方。际晓杂氛散，残春众物芳。烟和疏树满，雨续小溪长。旅拙感成慰，通贤顾不忘。从来琴曲罢，开匣为君张。	0
兩漢紀上漢紀	1
〈杜稜〉等敗〈薛朗〉將〈李君暀〉于〈陽羨〉。 敗，補邁翻。暀，于放翻。〈陽羨〉，〈漢〉古縣，〈晉〉立〈義興郡〉，〈隋〉廢郡，改〈陽羨〉爲〈義興縣〉。〈唐〉〈武德〉七年，分〈義興〉置〈陽羨縣〉，尋省併入〈義興〉。《九域志》：〈義興縣〉在〈常州〉西南百二十里。	1
12十一月，癸卯，以光祿勳〈河南〉〈呂蓋〉爲司徒。	1
遗文三十轴，轴轴金玉声。龙门原上土，埋骨不埋名。	0
3丙寅，〈李惟岳〉遣兵與〈孟祐〉守〈束鹿〉， 〈束鹿〉，本〈鹿城縣〉。〈安祿山〉反，〈玄宗〉改縣爲〈束鹿〉以厭之，屬〈深州〉。《九域志》：在州西四十五里。〈宋白〉曰：〈束鹿縣〉，本〈漢〉〈西梁縣〉地，今縣南六十里有〈西梁〉故城尙存。 〈朱滔〉﹑〈張孝忠〉攻拔之，進圍〈深州〉。〈惟岳〉憂懼，掌書記〈邵眞〉復說〈惟岳〉，密爲表，先遣弟〈惟簡〉入朝； 復，扶又翻。說，式芮翻。朝，直遙翻。 然後誅諸將之不從命者，身自入朝，使妻父〈冀州〉刺史〈鄭詵〉權知節度事，以待朝命。〈惟簡〉旣行，〈孟祐〉知其謀，密遣吿〈田悅〉。〈悅〉大怒，使衙官〈扈岌〉往見〈惟岳〉，讓之曰：“尙書舉兵，正爲大夫求旌節耳， 事始見上卷二年。岌，魚及翻。尙，辰羊翻。爲，于僞翻；下非爲﹑相爲同。 非爲己也。今大夫乃信〈邵眞〉之言，遣弟奉表，悉以反逆之罪歸尙書，自求雪身，尙書何負於大夫而至此邪！ 尙，辰羊翻。邪，音耶。 若相爲斬〈邵眞〉，則相待如初；不然，當與大夫絕矣。”判官〈畢華〉言於〈惟岳〉曰：“〈田尙書〉以大夫之故陷身重圍， 爲，于季翻。重，直龍翻。 大夫一旦負之，不義甚矣。且〈魏博〉﹑〈淄靑〉兵強食富，足抗天下，事未可知，柰何遽爲二三之計乎！”〈惟岳〉素怯，不能守前計，乃引〈邵眞〉，對〈扈岌〉斬之； 淄，莊持翻。岌，魚及翻。 發〈成德〉兵萬人，與〈孟祐〉俱圍〈束鹿〉。丙寅，〈朱〉   〈滔〉﹑〈張孝忠〉與戰於〈束鹿〉城下，〈惟岳〉大敗，燒營而遁。 《考異》曰：《實錄》及《舊惟岳傳》止言〈惟岳〉一敗。按《滔傳》曰：“〈滔〉與〈孝忠〉征之，大破〈惟岳〉於〈束鹿〉。〈滔〉命偏師守〈束鹿〉，進圍〈深州〉。〈惟岳〉乃統萬餘衆及〈田悅〉援兵圍〈束鹿〉。〈惟岳〉將〈王武俊〉以騎三千方陳橫進。〈滔〉繢帛爲狻猊象，使猛士百人蒙之，鼓譟奮馳，賊馬驚亂，隨擊，大破之，〈惟岳〉焚營而遁。”據此，則是〈惟岳〉再敗也。《燕南記》，〈孟祐〉先敗，〈惟岳〉又敗。與《滔傳》相應，今從之。	1
日日人空老，年年春更归。相欢在尊酒，不用惜花飞。	0
壬午，詔左十二軍出〈鏤方〉﹑〈長岑〉﹑〈溟海〉﹑〈蓋馬〉﹑〈建安〉﹑〈南蘇〉﹑〈遼東〉﹑〈玄菟〉﹑〈扶餘〉﹑〈朝鮮〉﹑〈沃沮〉﹑〈樂浪〉等道， 帝指授諸軍所出之道，多用〈漢〉縣舊名。《漢志》：〈鏤方〉﹑〈長岑〉﹑〈朝鮮〉，屬〈樂浪郡〉。〈蓋馬〉，屬〈玄菟郡〉，有〈蓋馬〉大山。〈遼東〉，〈漢〉郡名。〈溟海〉，蓋卽〈漢〉〈樂浪郡〉之〈海冥縣〉。〈建安〉﹑〈南蘇〉﹑〈扶餘〉，皆〈高麗〉國城守之處。〈沃沮〉，亦古地名，是時其地已入〈新羅〉界。鏤，郞豆翻。菟，音塗。朝，音潮。鮮，音仙。沮，子餘翻。樂，音洛。浪，音郞。 右十二軍出〈黏蟬〉﹑〈含資〉﹑〈渾彌〉﹑〈臨屯〉﹑〈候城〉﹑〈提奚〉﹑〈蹋頓〉﹑〈肅愼〉﹑〈碣石〉﹑〈東󰭇〉﹑〈帶方〉﹑〈襄平〉等道， 《漢志》：〈黏蟬〉﹑〈含資〉﹑〈渾彌〉﹑〈提奚〉﹑〈東󰭇〉﹑〈帶方〉等縣，屬〈樂浪郡〉。〈候城〉﹑〈襄平〉，屬〈遼東郡〉。〈臨屯〉，亦〈漢武帝〉所置郡名。〈蹋頓〉，卽〈漢〉末〈遼西〉〈烏丸〉〈蹋頓〉所居。〈肅愼〉，古〈肅愼氏〉之國，其地時爲〈靺鞨〉所居。〈碣石〉，《禹貢》之〈碣石〉也。〈杜佑〉以爲此〈碣石〉在〈高麗〉中。〈佑〉曰：〈碣石山〉，在〈漢〉〈樂浪郡〉〈遂城縣〉，   〈秦〉長城起於此山。今驗長城東截〈遼水〉而入〈高麗〉，遺址猶存。黏，女廉翻。蟬，〈服虔〉音提。蹋，徒盍翻。碣，其列翻。〈󰭇〉，〈應劭〉曰：音移。 駱驛引途， 駱驛，相繼不絕也。 總集〈平壤〉， 〈平壤城〉，〈高麗〉國都也，亦曰〈長安城〉，東西六里，隨山屈曲，南臨〈浿水〉。〈杜佑〉曰：〈高麗王〉自〈東晉〉以後居〈平壤城〉，卽〈漢〉〈樂浪郡〉〈王險城〉。 凡一百一十三萬三千八百人，號二百萬，其餽運者倍之。宜社於南〈桑乾水〉上，類上帝於〈臨朔宮〉南， 《記》《王制》：天子將出，類乎上帝，宜乎社。〈鄭氏〉註：類﹑宜，皆祭名。〈孔穎達〉曰：天道遠，以事類而祭告之也。社主殺戮，故求便宜。社主陰，萬物於此斷殺，故曰宜。〈桑乾河〉，逕〈薊城〉南。《水經》：〈濕水〉出〈鴈門〉〈陰館縣〉，東北過〈代郡〉〈桑乾縣〉，謂之〈桑乾水〉，東過〈廣陽〉〈薊縣〉北。今在〈薊城〉南，城邑有變遷也。乾，音干。 祭〈馬祖〉於〈薊城〉北。 《周禮》祭〈馬祖〉，〈鄭氏〉《註》曰：〈馬祖〉，天駟也。 帝親授節度：每軍大將﹑亞將各一人；騎兵四十隊，隊百人，十隊爲團，步卒八十隊，分爲四團，團各有偏將一人；其鎧胄﹑纓拂﹑旗旛，每團異色； 將，卽亮翻。騎，奇寄翻。鎧，可亥翻。 受降使者一人，承詔慰撫，不受大將節制；其輜重散兵等亦爲四團， 降，戶江翻。使，疏吏翻。重，直用翻。散，悉但翻。 使步卒挾之而行；進止立營，皆有次敍儀法。癸未，第一軍發；日遣一軍，相去四十里，連營漸進；終四十日，發乃盡，首尾相繼，鼓角相聞，旌旗亙九百六十里。御營內合十二衞﹑三臺﹑五省﹑九寺，分隸內﹑外﹑前﹑後﹑左﹑右六軍，次後發，又亙八十里。近古出師之盛，未之有也。	1
〈鄩〉集諸將問曰：“主上深居禁中，不知軍旅，徒與少年新進輩謀之。夫兵在臨機制變，不可預度。 少，詩照翻。度，徒洛翻。 今敵尙強，與戰必不利，柰何？”諸將皆曰：“勝負當一決，曠日何待！”〈鄩〉默然，不悅，退，謂所親曰：“主暗臣諛，將驕卒惰，吾未知死所矣！” 〈劉鄩〉量敵慮勝，未爲失計，特掣其肘使不得遂其本謀耳。 他日，復集諸將於軍門，人置〈河〉水一器於前，令飮之，衆莫之測。〈鄩〉諭之曰：“一器猶難，滔滔之〈河〉，可勝盡乎！” 勝，音升。 衆失色。	1
雨湿轻尘隔院香，玉人初著白衣裳。半含惆怅闲看绣，一朵梨花压象床。	0
将船何处去，送客小回南。有时逢恶客，还家亦少酣。	0
〈秦宗權〉責租賦於〈光州〉刺史〈王緖〉，〈緖〉不能給；〈宗權〉怒，發兵擊之。〈緖〉懼，悉舉〈光〉﹑〈壽〉兵五千人，驅吏民渡〈江〉，以〈劉行全〉爲前鋒，轉掠〈江〉﹑〈洪〉﹑〈虔州〉，是月，陷〈汀〉﹑〈漳〉二州，然皆不能守也。 〈王緖〉之兵自此入〈閩〉，爲〈王潮〉兄弟割據之資。	1
〈秦〉〈馮翊〉太守〈蘭櫝〉帥衆二萬自〈頻陽〉入〈和寧〉， 〈頻陽縣〉，〈秦厲公〉置，自〈漢〉以來屬〈馮翊〉。〈應劭〉曰：在〈頻水〉之陽。據《載記》，〈和寧〉在〈嶺〉北〈杏城〉之東南。帥，讀曰率。 與〈魯王〉〈纂〉謀攻〈長安〉。〈纂〉弟〈師奴〉勸〈纂〉稱尊號，〈纂〉不從；〈師奴〉殺〈纂〉而代之，〈櫝〉遂與〈師奴〉絕。〈西燕〉主〈永〉攻〈櫝〉，〈櫝〉 【〈章〉：十二行本“櫝”下有“遣使”二字；乙十一   行本同；〈孔〉本同；〈張〉校同。】 請救於〈後秦〉，〈後秦〉主〈萇〉欲自救之。尙書令〈姚旻〉﹑左僕射〈尹緯〉曰：“〈苻登〉近在〈瓦亭〉，將乘虛襲吾後。”〈萇〉曰：“〈苻登〉衆盛，非旦夕可制； 【〈嚴〉：“制”改“至”。】 〈登〉遲重少決，必不能輕軍深入。比兩月間， 比，必寐翻，及也。 吾必破賊而返，〈登〉雖至，無能爲也。”九月，〈萇〉軍于〈泥源〉。 《漢書》《地理志》，〈北地郡〉有〈泥陽縣〉。〈應劭〉《註》云：〈泥水〉出〈郁郅〉北〈蠻〉中。 〈師奴〉逆戰，大敗，亡奔〈鮮卑〉。〈後秦〉盡收其衆，〈屠各〉〈董成〉等皆降。 〈苻纂〉兄弟旣敗，〈苻登〉之勢孤矣。屠，直於翻。	1
光禄（勳）〔大夫〕橋玄　從上文注改。	1
（問禹）禹自見年老　“問禹”衍，逕删。	1
眼明正似琉璃瓶，心荡秋水横波清。	0
15癸未，〈高仁厚〉陳於〈鹿頭關〉城下， 陳，讀曰陣；下同。 〈鄭君雄〉等悉衆出戰。〈仁厚〉設伏於陳後，陽敗走，〈君雄〉等追之，伏發，〈君雄〉等大敗；是夕，遁歸〈梓州〉。〈陳敬瑄〉發兵三千以益〈仁厚〉軍，進圍〈梓州〉。	1
6戊寅，〈朱全忠〉出兵擊〈朱瑄〉，遣其子〈友裕〉將兵前行，軍于〈斗門〉。 據《舊書》《李師道傳》，〈斗門城〉在〈濮陽縣〉界。	1
妾本怀春女，春愁不自任。迷魂随凤客，娇思入琴心。托援交情重，当垆酌意深。谁家有夫婿，作赋得黄金。	0
丁丑，賊至城下，衆六七千人，鼓譟動地，民居在城外者，賊皆慰撫，無所侵擾，由是人爭歸之，不移時，克羅城。〈彥曾〉退保子城， 羅城，外大城也。子城，內小城也。 民助賊攻之，推草車塞門而焚之， 推，吐雷翻。塞，悉則翻。 城陷。 《考異》曰：《舊紀》：“九月，乙未，〈龐勛〉陷〈徐州〉，殺節度使〈崔彥曾〉﹑判官〈焦璐〉等。賊令别將〈梁丕〉守〈宿州〉，又遣〈劉行及〉﹑〈丁景琮〉﹑〈吳迥〉攻圍〈泗州〉。”今從《彭門紀亂》及《新紀》。《舊》《彥曾傳》曰：“九年九月十四日，賊逼〈徐州〉。十五日後，每旦大霧。十六日，〈彥曾〉並誅逆卒家口。十七日，昏霧尤甚，賊四面斬關而入。”《實錄》，自〈勛〉知〈徐州〉出兵退至〈苻離〉已後，皆置於十一月。今從《彭門紀亂》。 賊囚〈彥曾〉於〈大彭館〉，執〈尹戡〉﹑〈杜璋〉﹑〈徐行儉〉，刳而剉之， 刳其腹而寸剉之。 盡滅其族。〈勛〉坐聽事， 〈徐州〉觀察廳事也。聽，讀曰廳。 盛陳兵衞，文武將吏伏謁，莫敢仰視。卽日，城中願附從者萬餘人。	1
风云喜际会，雷雨遂流滋。荐币虚陈礼，动天实精思。渐侵九夏节，复在三春时。霢霂垂朱阙，飘飖入绿墀。郊坰既沾足，黍稷有丰期。百辟同康乐，万方伫雍熙。	0
〈周〉主詔：“去年大赦所未及之處，皆從赦例。” 去年〈周〉克〈晉陽〉，大赦，〈山東〉﹑〈河南〉﹑〈河北〉之地，尙爲〈齊〉守。今旣克〈鄴〉，凡〈齊〉之境內，赦所未及之地，今皆從去年赦例。	1
凤鶱鶱以降瑞兮，患山鸡之杂飞。玉温温以呈器兮，因珷玞之争辉。当侯门之四辟兮，墐嘉谟之重扉。既瑞器而无庸兮，宜昏暗之相微。徒刳石以为舟兮，顾沿流而志违。将刻木而作羽兮，与超腾之理非。矜孑孑于空江兮，靡群援之可依。血淋淋而滂流兮，顾江鱼之腹而将归。西风萧萧兮湘水悠悠，白芷芳歇兮江蓠秋。日晼晼兮川云收，棹四起兮悲风幽。羁魂汨没兮我名永浮，碧波虽涸兮厥誉长流。向使甘言盛行于曩昔，岂今日居君王之座头。是知贪名徇禄而随世磨灭者，虽正寝之死乎无得与吾俦。当鼎足之嘉会兮，获周旋于君侯。雕盘玉豆兮罗珍羞，金卮琼斝兮方献酬。敢写心兮歌一曲，无诮余持杯以淹留。	0
爱酒舍人开小酌，能文御史寄新诗。乱松园里醉相忆，古柏厅前忙不知。早夏我当逃暑日，晚衙君是虑囚时。唯应清夜无公事，新草亭中好一期。	0
三时赐食天厨近，再宿偷吟禁漏清。二十五家齐拔宅，人间已写上升名。	0
东门车马路，此路在浮沈。白日若不落，红尘应更深。从来名利地，皆起是非心。所以青青草，年年生汉阴。	0
8立〈襄陽王〉〈尙〉爲皇太孫。	1
其俗以父名母家姓爲號　《後漢書》《西羌傳》作“或以父名母姓爲種號”。	1
是匈奴西域之門也　《漢書》《西域傳》無“匈奴”二字。	1
〈郭敬〉之退戍〈樊城〉也， 事見上卷五年。 〈晉〉人復取〈襄陽〉，夏，四月，〈敬〉復攻拔之， 敬復，扶又翻。 留戍而歸。	1
〈王濬〉自〈武昌〉順流徑趣〈建業〉； 趣，七喩翻。 〈吳〉主遣游擊將軍〈張象〉帥舟師萬人禦之，〈象〉衆望旗而降。〈濬〉兵甲滿〈江〉，旌旗燭天，威勢甚盛，〈吳〉人大懼。	1
池边影动散鸳鸯，更引微风乱绣床。直待玉窗尘不起，始应金雁得成行。	0
會〈孝琬〉得佛牙，置第內，夜有光。上皇聞之，使搜之，得塡庫矟幡數百， 塡，讀曰鎭。矟，色角翻。 上皇以爲反具，收訊。諸姬有〈陳氏〉者，無寵，誣〈孝琬〉云：“〈孝琬〉常畫陛下像而哭之”，其實〈世宗〉像也。 〈孝琬〉父〈澄〉，諡〈文襄皇帝〉，廟號〈世宗〉。 上皇怒，使武衞〈赫連輔玄〉倒鞭撾之。 倒鞭者，執小頭，以大頭撾之。 〈孝琬〉呼叔。上皇曰：“何敢呼我爲叔！”〈孝琬〉曰：“臣〈神武皇帝〉嫡孫，〈文襄皇帝〉嫡子，〈魏孝靜皇帝〉之甥，何爲不得呼叔！”上皇愈怒，折其兩脛而死。 折，而設翻。	1
〈郭崇韜〉知〈李紹宏〉怏怏，乃置內句使，掌句三司財賦，以〈紹宏〉爲之，冀弭其意，而〈紹宏〉終不悅， 〈李紹宏〉恨〈郭崇韜〉，見上卷元年。句，音鉤。 徒使州縣增移報之煩。 按〈薛〉《史》云：〈同光〉元年十一月，以〈李紹宏〉兼內句，凡天下錢穀簿書悉委裁遣，自是州縣供帳煩費，議者非之。與此有歲月之差。	1
暖律变寒光，东君景渐长。我悲游海峤，君说住柴桑。雪色随高岳，冰声陷古塘。草根微吐翠，梅朵半含霜。酒市多逋客，渔家足夜航。匡庐云傍屋，彭蠡浪冲床。绿摆杨枝嫩，红挑菜甲香。凤皇城已尽，鹦鹉赋应狂。伫见龙辞沼，宁忧雁失行。不应双剑气，长在斗牛傍。	0
〈王思政〉下馬，舉長矟左右橫擊，一舉輒踣數人。 矟，色角翻。踣，蒲北翻。 陷陳旣深，從者盡死，〈思政〉被重創，悶絕，會日暮，敵亦收兵。〈思政〉每戰常著破衣弊甲， 從，才用翻。被，皮義翻。創，初良翻；下裹創同。著，陟略翻。 敵不知其將帥，故得免。 將，卽亮翻。帥，所類翻。 帳下督〈雷五安〉於戰處哭求〈思政〉，會其已蘇，割衣裹創，扶〈思政〉上馬，夜久，始得還營。	1
莫厌夏日长，莫愁冬日短。欲识短复长，君看寒又暖。城中百万家，冤哀杂丝管。草没奉诚园，轩车昔曾满。	0
十五年春，黄龍見於〈成紀〉。上召〈公孫臣〉爲博士，從土德也。夏四月，上幸〈雍〉，始郊見〈五帝〉，修名山大川之祀。秋九月，舉賢良直言，上策之曰：“有司舉賢良明於國家之大體，通於人情之終始，及能直言極諫者，二三大夫之行當此三道，朕甚嘉之，故登大夫於朝，親諭朕志。大夫其上三道之要，永惟朕之不德，吏之不平，政之不宣，民之不寧，四者之闕，悉陳其志，無有所隱。著之於篇，朕親覽焉。”太子家令〈晁錯〉對曰：“臣聞〈五帝〉神聖，其臣莫能過，故自親事，動静上配天，下順地，中得人。衆生之類無不覆也，根著之徒無不載也，昭以光明無偏異也。德上及飛鳥，下及水蟲草木，諸産皆被其澤。然後陰陽調，萬物茂，妖孽藏，符瑞出，澤潤天下，光被四海。此治國大體之功也。臣聞〈三王〉臣主皆賢，故合謀相 （附） 〔輔〕，  政達於人情。人情莫不欲壽，〈三王〉生而不傷也；人情莫不欲富，〈三王〉厚而不困也；人情莫不欲安，〈三王〉寧而不危也；人情莫不欲逸，〈三王〉節其力而不盡也。其爲法令，合於人情而後行之；動衆使民，出於人情而後爲之。情之所惡，不以强人；情之所欲，不   以禁民。是以天下樂其政而歸其德，百姓和親，國家安寧。此明於人情終始之功也。臣聞〈五霸〉不及其臣，故屬以國，任之以政。〈五霸〉之佐，謹身履法，奉公無私；見賢不居其上，受禄不過其量；興利除害，明賞慎罰；直言極諫，補主之過，德匡天下，威正諸侯。此人臣極諫直言之功也。臣聞〈秦〉之衰世，任法戮而信讒賊，宫室過度，嗜欲無極，法令煩 （僭） 〔憯〕，  刑罰暴酷，姦邪之吏乘其亂法以成其威，上下瓦解，内外咸怨，故絶嗣亡世，爲異姓福。此吏不平，政不宣，民不寧之禍也。”對奏，擢爲太中大夫。〈齊王〉 〈（肥）〉 〈〔則〕〉薨，  無子，國除。	1
（居）〔半〕歲去官　從〈學海堂〉本﹑《漢書》《游俠傳》改。	1
南金口，明府手。	0
将船何处去，钓彼大回中。叔静能鼓桡，正者随弱翁。	0
遍数故交亲，何人得六旬。今年已入手，馀事岂关身。老自无多兴，春应不拣人。陶窗与弘阁，风景一时新。	0
长亭宾驭散，岐路起悲风。千里勤王事，驱车明月中。寒生洞庭水，夜度塞门鸿。处处堪伤别，归来山又空。	0
20六月，〈漢王〉還〈櫟陽〉。	1
18丁亥，上還宮。 還自〈華淸宮〉。《考異》曰：《本紀》﹑《唐曆》皆云“己亥還〈京〉”，今從《實錄》。	1
东风何时至，已绿湖上山。湖上春已早，田家日不闲。沟塍流水处，耒耜平芜间。薄暮饭牛罢，归来还闭关。	0
7丁酉，〈吐蕃〉寇〈黎〉﹑〈雅州〉； 〈武后〉〈大足〉元年，以〈雅州〉之〈漢源〉﹑〈飛越〉，〈巂州〉之〈陽山〉，置〈黎州〉。吐，從暾入聲。 〈西川〉節度使〈崔寧〉擊破之。	1
〈趙王〉〈鎔〉以〈楊師厚〉在〈邢州〉，甚懼， 《九域志》：〈邢州〉北至〈趙州〉一百四十四里耳。兵臨其境，故甚懼。 會〈晉王〉于〈承天軍〉。〈晉王〉謂〈鎔〉父友也，事之甚恭。 〈鎔〉先與〈晉王〉〈克用〉比肩事〈唐〉，且通好。 〈鎔〉以〈梁〉寇爲憂，〈晉王〉曰：“〈朱溫〉之惡極矣，天將誅之，雖有〈師厚〉輩不能救也。脫有侵軼， 軼，徒結翻。 僕自帥衆當之， 帥，讀曰率。 叔父勿以爲憂。”〈鎔〉捧巵爲壽，謂〈晉王〉爲四十六舅。 〈晉王〉第四十六。 〈鎔〉幼子〈昭誨〉從行，〈晉王〉斷衿爲盟，許妻以女。 斷，都管翻。衿，音今。妻，七細翻。 由是〈晉〉﹑〈趙〉之交遂固。	1
一丛暗澹将何比，浅碧笼裙衬紫巾。除却微之见应爱，人间少有别花人。	0
以是效（臣）之　從《後漢書》《班超列傳》删。	1
初，〈張賓〉好讀書， 好，呼到翻。 闊達有大志，常自比〈張子房〉。及〈石勒〉徇〈山〉東，〈賓〉謂所親曰：“吾歷觀諸將，無如此〈胡將軍〉者， 〈勒〉，本〈胡〉也，故謂之〈胡將軍〉。 可與共成大業！”乃提劍詣軍門，大呼請見，〈勒〉亦未之奇也。〈賓〉數以策干〈勒〉， 呼，火故翻。數，所角翻。 已而皆如所言；〈勒〉由是奇之，署爲軍功曹，動靜咨之。	1
13辛巳，進〈岐王〉爵爲〈秦王〉， 《考異》曰：〈茂貞〉改封〈秦王〉，〈薛〉《史》無的確年月。《實錄》，〈同光〉元年十一月壬寅，已稱“〈秦王〉〈茂貞〉遣使賀收復”，自後皆稱〈秦王〉。至二年辛巳制，“〈秦王〉〈李茂貞〉可封〈秦王〉”，豈有〈秦王〉封〈秦王〉之理！必是至是時始自   〈岐王〉封〈秦王〉也。《通鑑考異》正本在二年正月〈岐王〉上表稱臣之下，今移置於此。 仍不名﹑不拜。	1
高燕飞何捷，啄害恣群雏。人岂玩其暴，华轩容尔居。强欺自天禀，刚吐信吾徒。乃知不平者，矫世道终孤。	0
缥缈巫山女，归来七八年。殷勤湘水曲，留在十三弦。苦调吟还出，深情咽不传。万重云水思，今夜月明前。	0
不畏侯卿杖，惟畏尹卿笔。	0
一从清气上为天，仙叟何年见乾海。黄河几度浊复清，此水如今未曾改。西寻仙人渚，误入桃花穴。风吹花片使我迷，时时问山惊踏雪。石梁丹灶意更奇，春草不生多故辙。我来隐道非隐身，如今世上无风尘。路是武陵路，人非秦代人。饭松得高侣，濯足偶清津。数片昔贤磐石在，几回并坐戴纶巾。	0
3秋，七月，新宮成；辛巳，帝入居之。	1
岂肯闲寻竹径行，却嫌丝管好蛙声。自从煮鹤烧琴后，背却青山卧月明。	0
〈高祖〉之末，〈建康〉士民服食﹑器用，爭尙豪華，糧無半年之儲，常資四方委輸。 〈毛晃〉曰：〈漢〉有〈三輔〉委輸官，掌委輸者也。凡以物送之曰輸，則音平聲；指所送之物曰輸，則音去聲。委輸之委，亦音去聲。 自〈景〉作亂，道路斷絕，數月之間，人至相食，猶不免餓死，存者百無一二。 《金陵記》曰：〈梁都〉之時，戶二十八萬。西〈石頭城〉，東至〈倪塘〉，南至〈石子岡〉，北過〈蔣山〉，南北各四十里。〈侯景〉之亂至于〈陳〉時，中外人物不迨〈宋〉﹑〈齊〉之半。 貴戚﹑豪族皆自出採稆， 稆，音呂。禾不因播種而生曰稆。 塡委溝壑，不可勝紀。 勝，音升。	1
贊普大喜，悉出〈貞觀〉以來所得敕書以示〈惟明〉。冬，十月，遣其大臣〈論名悉獵〉隨〈惟明〉入貢， 《考異》曰：《實錄》，“十九年七月癸巳，〈吐蕃〉遣其大臣〈名悉獵〉來朝，請固和好之約，且獻書”云云。按《長曆》，十九年七月丁未朔，無癸巳。今從《唐曆》﹑《舊》《本紀》﹑《吐蕃傳》。 表稱：“甥世尙公主，義同一家。中間〈張玄表〉等先興兵寇鈔， 〈武后〉時，〈張玄表〉爲〈安西〉都護，與〈吐蕃〉互相侵掠。鈔，楚交翻。 遂使二境交惡。甥深識尊卑，安敢失禮！正爲邊將交構，致獲罪於舅；屢遣使者入朝， 朝，直遙翻。 皆爲邊將所遏。今蒙遠降使臣，來視公主，甥不勝喜荷。 勝，音升。荷，下可翻。 儻使復脩舊好，死無所恨！”自是〈吐蕃〉復款附。 復，扶又翻。好，呼到翻。	1
二十挥篇翰，三十穷典坟。辟书五府至，名为四海闻。始从车骑幕，今赴嫖姚军。契阔晚相遇，草戚遽离群。悠悠行子远，眇眇川途分。登高望燕代，日夕生夏云。司徒拥精甲，誓将除国氛。儒生幸持斧，可以佐功勋。无言羽书急，坐阙相思文。	0
6九月，〈江夏蠻〉反， 夏，戶雅翻。 州郡討平之。	1
歌工既奏，神位既秩。天符众星，运行太一。声和十管，气应中律。肃肃明廷，介兹元吉。	0
九年　〈吳承伯〉反，奄至〈吳興〉，吏民恇擾。 頁四五九六	1
（損）〔捐〕五萬之衆　從〈黄〉校本﹑《漢書》《陳湯傳》改。	1
16庚子，〈魏〉〈郢州〉司馬〈彭珍〉等叛〈魏〉，潛引〈梁〉兵趨〈義陽〉，〈三關〉戍主〈侯登〉等以城來降。〈郢州〉刺史〈婁悅〉嬰城自守，〈魏〉以〈中山王〉〈英〉都督南征諸軍事，將步騎三萬出〈汝南〉以救之。 趨，七喩翻。降，戶江翻。將，卽亮翻。騎，奇寄翻。《考異》曰：《田益宗傳》，詔曰：“〈英〉統馬步七萬，〈邢巒〉統精騎三萬，”蓋虛聲耳。今從《魏帝紀》。	1
匹马来郊外，扁舟在水滨。可怜冲雨客，来访阻风人。小榼酤清醑，行厨煮白鳞。停杯看柳色，各忆故园春。	0
灵均死波后，是节常浴兰。綵缕碧筠粽，香粳白玉团。逝者良自苦，今人反为欢。哀哉徇名士，没命求所难。	0
〈山桑節侯〉〈王常〉﹑〈牟平烈侯〉〈耿況〉﹑〈東光成侯〉〈耿純〉皆薨。 《諡法》：好廉自克曰節；有功安民曰烈。〈賀琛〉曰：佐相克終曰成；惇龐淳固曰成。 〈況〉疾病，乘輿數自臨幸，復以〈弇〉弟〈廣〉﹑〈舉〉並爲中郞將。 乘，繩證翻。數，所角翻。復，扶又翻。 〈弇〉兄弟六人， 〈弇〉﹑〈舒〉﹑〈國〉﹑〈廣〉﹑〈舉〉﹑〈霸〉，兄弟六人。 皆垂靑紫，省侍醫藥， 省，悉景翻。 當世以爲榮。	1
楞伽大师兄，誇曦识道理。破锁推玄关，高辩果难揣。论语老庄易，搜索通神鬼。起信中百门，敲骨得佛髓。此外杂经律，泛读一万纸。高殿排名僧，执卷坐累累。化物自一心，三教齐发起。随钟嚼宫商，满口文字美。商贾女郎辈，不曾道生死。纵遇彊礼拜，雅语不露齿。劈破天地来，节义可屈指。季展即此僧，孤立无依倚。近来爱作诗，新奇颇烦委。忽忽造古格，削尽俗绮靡。假如慵裹头，但勤读书史。切磋并工夫，休远不可比。怜僧无远□，信佛殊未已。貌古饶风情，清论兴亹亹。访余十数度，相去三五里。见时心亦喜，不见心亦喜。见时谈谑乐，四座尽角嘴。不见养天和，无人聒人耳。昨朝披雪来，面色赤韡韡。封灶养黄金，许割方寸匕。泥丸佛□教，怛化庄亦耻。未达不敢尝，孔子疑季子。药成必分余，余必投泥里。不如向阳堂，拨醅泛浮蚁。曲米本无愆，酒成是法水。行道不见心，毁誉徒云尔。雪晴天气和，日光弄梅李。春鸟娇关关，春风醉旎旎。道上正无尘，人家有花卉。高僧有拄杖，愿得数觏止。	0
小舫一艘新造了，轻装梁柱庳安篷。深坊静岸游应遍，浅水低桥去尽通。黄柳影笼随棹月，白蘋香起打头风。慢牵欲傍樱桃泊，借问谁家花最红。	0
闲门荫堤柳，秋渠含夕清。微风送荷气，坐客散尘缨。守默共无吝，抱冲俱寡营。良时颇高会，琴酌共开情。	0
岂谓江南别，心如塞上行。苦云摇阵色，乱木搅秋声。周谷雨未散，汉河流尚横。春司迟尔策，方用静妖兵。	0
云阳别夜忆春耕，花发菱湖问去程。积水悠扬何处梦，乱山稠叠此时情。将离有月教弦断，赠远无兰觉意轻。朝右要君持汉典，明年北墅可须营。	0
貶爲（奭）〔廮〕陶王　從《後漢書》《桓帝紀》改。	1
世人如要问生涯，满架堆床是五车。谷鸟暮蝉声四散，修篁灌木势交加。蒲葵细织团圆扇，薤叶平铺合遝花。却用水荷苞绿李，兼将寒井浸甘瓜。惯缘崄峭收松粉，常趁芳鲜掇茗芽。池上树阴随浪动，窗前月影被巢遮。坐云独酌杯盘湿，穿竹微吟路径斜。见说公卿访遗逸，逢迎亦是戴乌纱。	0
谁是杏园主，一枝临古岐。从伤早春意，乞取欲开枝。	0
明日，〈羅夫子〉至〈阡能〉寨，與之謀悉衆決戰；計未定，日向暮，〈延貢〉降者至，〈阡能〉﹑〈羅夫子〉走馬巡寨，欲出兵，衆皆不應。〈仁厚〉引兵連夜逼之，明旦，諸寨知大軍已近，呼譟爭出，執〈阡能〉，〈阡能〉窘急赴井，爲衆所擒，不死；又執〈羅夫子〉，〈羅夫子〉自剄。 剄，古鼎翻。 衆挈〈羅夫子〉首，縛〈阡能〉，驅之前迎官軍，見〈仁厚〉，擁馬首大呼泣拜曰：“百姓負冤日久，無所控訴。自諜者還， 卽〈仁厚〉所縱鬻麪者也。 百姓引領，度頃刻如期年。今遇尙書，如出九泉睹白日，已死而復生矣。”讙呼不可止。 讙，與諠同。 賊寨在他所者，分遣諸將往降之。〈仁厚〉出軍凡六日，五賊皆平。 按《九域志》，〈雙流縣〉在〈成都〉南四十里，自此而南，至〈新穿口〉，又南至〈新津〉，又南至〈延貢〉，又南至〈阡能〉寨，度其道里相去，各不過四五十里。〈高仁厚〉知〈蜀〉民之心非樂於從亂，而脅於五賊之威，因其心而誘導之，故脅從者皆望風降服，師不留行而五賊平矣。《考異》曰：〈張𩇕〉《耆舊傳》：“〈中和〉三年冬，〈千能〉轉盛，官軍戰卽不利。〈陳敬瑄〉乃遣〈仁厚〉討之。十一月五日，〈仁厚〉進發，六日，擒〈羅渾擎〉，七日，擒〈句胡僧〉，得〈韓求〉首級，九日，擒〈千能〉，得〈羅夫子〉首級。十一月二十二日回戈，自城北門入。三日大設。五日議功。〈高公〉自檢校兵部尙書檢校左僕射，授〈眉州〉刺史。”〈張𩇕〉書語雖俚淺，或有抵牾，然敍事甚詳。苟無此書，則〈仁厚〉功業悉沉沒矣。〈句延慶〉《傳》：“〈中和〉二年，〈仁厚〉梟五賊之首，凱旋歸府。冬十二月戊寅，皇帝御〈大玄樓〉，〈高仁厚〉與將校等於〈淸遠橋〉朝見。至後三日，大設，〈高仁厚〉除授〈眉州〉刺史。”〈延慶〉不知據何書知〈千能〉敗在二年冬，然要之〈仁厚〉擒〈韓秀昇〉在三年十月前，則擒〈千能〉必更在前矣。十二月，己亥朔，無戊寅，日必誤也。《實錄》：“二年十月，草賊〈阡能〉於〈蜀州〉敗官軍，〈陳敬瑄〉遣〈高仁厚〉討之。”《實錄》見〈句〉《傳》敍討〈阡能〉事，承十月癸丑發〈峽路〉收討〈韓秀昇〉下，因附之十月，亦誤也。   《實錄》又曰：“十二月，〈仁厚〉以〈阡能〉首來獻，帝御〈大玄樓〉宣慰回戈將士，以〈仁厚〉爲檢校工部尙書﹑〈眉州〉防禦使。”亦因〈句〉《傳》而去其日。又此年十月戊辰，昇〈眉〉﹑〈漢〉﹑〈彭〉﹑〈綿〉等州並爲防禦使，故改刺史爲防禦耳。今〈高仁厚〉擒〈阡能〉旣不知決在何年月，故因《實錄》附於此。 每下縣鎭，輒補鎭遏使，使安集戶口。	1
9戊寅，帝幸〈遼東〉，命民部尙書〈樊子蓋〉等 〈開皇〉三年，改度支尙書爲戶部尙書，帝乃改爲民部尙書，併曹郎亦改之。 輔〈越王〉〈侗〉留守〈東都〉。 是後遂階〈王世充〉僭竊。侗，他紅翻。	1
柏树台中推事人，杏花坛上鍊形真。心源一种闲如水，同醉樱桃林下春。	0
爱君溪上住，迟月开前扃。山火照书卷，野风吹酒瓶。为谁留此物，意在眼中青。樵子逗烟墅，渔翁宿沙汀。主人非楚客，莫谩讥独醒。宿昔邢城功，道高心已冥。贪将到处士，放醉乌家亭。	0
翩翩帘外燕，戢戢巢内雏。啖食筋力尽，毛衣成紫襦。朝来各飞去，雄雌梁上呼。养子将备老，恶儿那胜无。	0
风软景和煦，异香馥林塘。登高一长望，信美非吾乡。	0
〈史炤〉《釋文》曰：〈渭州〉有馬監。余按〈唐〉之盛也，秦﹑〈蘭〉﹑〈河〉﹑〈渭〉﹑〈涇〉﹑〈原〉﹑〈岐〉﹑〈豳〉﹑〈寧〉﹑〈慶〉﹑〈鄜〉﹑〈坊〉﹑〈延〉﹑〈夏〉及〈河曲〉之地，凡監四十有一，豈特〈渭州〉有馬監哉！時太子所閱者，〈平涼〉之監牧。〈平涼〉，〈原州〉；非〈渭州〉也。	1
〈柏鄕〉比不儲芻， 比，毗至翻，近也。言近時〈趙〉人不儲芻於〈柏鄕〉，蓋亦虞〈梁〉兵之至以資敵也。 〈梁〉兵刈芻自   給，〈晉〉人日以遊軍抄之， 抄，楚交翻。 〈梁〉兵不出。〈周德威〉使〈胡〉騎環營馳射而詬之， 環，音宦。詬，古候翻。 〈梁〉兵疑有伏，愈不敢出，剉屋茅坐席以飼馬， 剉，寸臥翻。飼，祥吏翻。 馬多死。丁亥，〈周德威〉與別將〈史建瑭〉﹑〈李嗣源〉將精騎三千壓〈梁〉壘門而詬之，〈王景仁〉﹑〈韓勍〉怒，悉衆而出。〈德威〉等轉戰 【〈章〉：十二行本“戰”下有“而北”二字；乙十一行本同；〈孔〉本同；〈張〉校同。】 至〈高邑〉南；〈李存璋〉以步兵陳於〈野河〉之上， 陳，讀曰陣；下同。 〈梁〉軍橫亙數里，競前奪橋，〈鎭〉﹑〈定〉步兵禦之，勢不能支。〈晉王〉謂匡衞都指揮使〈李建及〉曰：“賊過橋則不可復制矣。”〈建及〉選卒二百，援鎗大譟， 復，扶又翻。援，于元翻。 力戰卻之。〈建及〉，〈許州〉人，姓〈王〉，〈李罕之〉之假子也。 〈薛〉《史》：〈李建及〉本姓〈王〉，少事〈李罕之〉。〈光啓〉中，〈罕之〉選部下驍勇百人以獻〈李克用〉，〈建及〉在籍中，後以功賜姓名。 〈晉王〉登高丘以望曰：“〈梁〉兵爭進而囂， 囂，虛驕翻，又牛刀翻。 我兵整而靜，我必勝。”戰自巳至午，勝負未決。〈晉王〉謂〈周德威〉曰：“兩軍已合，勢不可離，我之興亡，在此一舉。我爲公先登，公可繼之。”〈德威〉叩馬而諫曰：“觀〈梁〉兵之勢，可以勞逸制之，未易以力勝也。 爲，于僞翻。易，以豉翻。 彼去營三十餘里，雖挾糗糧，亦不暇食，日昳之後，飢渴內迫，矢刃外交， 糗，去久翻。昳，徒結翻，日昃也。 士卒勞倦，必有退志。當是時，我以精騎乘之，必大捷。於今未可也。”王乃止。 〈梁〉﹑〈晉〉爭天下，〈周德威〉以勇聞，是難能也；然觀其制勝，以計不以勇，是又難能矣。	1
〈光和〉四年　帝好爲私稸，收天下之珍貨，每郡國貢獻，先輸中署，名爲“導行費”。 頁一八六一	1
敕赐宫人澡浴回，遥看美女院门开。一山星月霓裳动，好字先从殿里来。	0
1春，正月，辛巳，彗星見于奎﹑婁。 西方奎十六星，天之武庫也，主以兵禁暴，又主溝瀆。婁三星，爲天獄，主苑牧犧牲，供給郊祀。奎﹑婁﹑胃，〈魯〉﹑〈徐州〉分。彗，祥歲翻，又旋芮翻，又徐醉翻。見，賢遍翻。	1
苍深翠浅瀑峥潺，岂谓讥秦始爱山。一炬咸阳机冢赤，紫霄巍立晓云间。	0
戊申，〈演〉爲大丞相﹑都督中外諸軍﹑錄尙書事， 自〈後魏〉〈敬宗〉以〈爾朱榮〉爲大丞相，後〈高歡〉復爲之，位絕羣后，威權震主。 〈湛〉爲太傅﹑京畿大都督，〈段韶〉爲大將軍，〈平陽王〉〈淹〉爲太尉，〈平秦王〉〈歸彥〉爲司徒，   〈彭城王〉〈浟〉爲尙書令。 浟，夷周翻。	1
病上篮舆相送来，衰容秋思两悠哉。凉风袅袅吹槐子，却请行人劝一杯。	0
世有无穷事，生知遂百春。问程方外路，宜是上清人。	0
〈楊國忠〉使〈鮮于仲通〉表請己遙領〈劍南〉；十一月，丙午，以〈國忠〉領〈劍南〉節度使。	1
癸未，〈世民〉入〈武牢〉；甲申，將驍騎五百，出〈武牢〉東二十餘里，覘〈建德〉之營。 覘，丑廉翻，又丑豔翻。 緣道分留從騎， 從，才用翻；下同。 使〈李世勣〉﹑〈程知節〉﹑〈秦叔寶〉分將之，伏於道旁，纔餘四騎，與之偕進。〈世民〉謂〈尉遲敬德〉曰： 騎，奇寄翻。尉，紆勿翻。 “吾執弓矢，公執槊相隨， 槊，色角翻。 雖百萬衆若我何！”又曰：“賊見我而還，上策也。” 還，從宣翻。 去〈建德〉營三里所，〈建德〉遊兵遇之，以爲斥候也。〈世民〉大呼曰：“我〈秦王〉也。”引弓射之， 呼，火故翻。射，而亦翻；下同。 斃其一將。 將，卽亮翻。 〈建德〉軍中大驚，出五六千騎逐之，從者咸失色。 從，才用翻。 〈世民〉曰：“汝弟前行，吾自與〈敬德〉爲殿。” 弟，大計翻，但也。《漢書》多用此弟字，可考也。殿，丁練翻。 於是按轡徐行，追騎將至，則引弓射之，輒斃一人。追者懼而止，止而復來， 復，扶又翻；下同。 如是再三，每來必有斃者，〈世民〉前後射殺數人，〈敬德〉殺十許人，追者不敢復逼。〈世民〉逡巡稍卻以誘之， 逡，七荀翻。誘，音酉；下同。 入於伏內，〈世勣〉等奮擊，大破之，斬首三百餘級，獲其驍將〈殷秋〉﹑〈石瓚〉以歸。 瓚，藏旱翻。 乃爲書報〈建德〉，諭以“〈趙〉﹑〈魏〉之地，久爲我有，爲足下所侵奪。但以〈淮安〉見禮，公主得歸，故相與坦懷釋怨。 〈武德〉二年，〈竇建德〉盡取〈趙〉﹑〈魏〉，虜〈淮安王〉〈神通〉及〈同安公主〉，待〈淮安〉以客禮，次年八月，遣公主   歸。 〈世充〉頃與足下修好，已嘗反覆， 〈武德〉二年，〈王〉﹑〈竇〉結好；〈世充〉篡，〈建德〉絕之，尋有疆埸之爭。好，呼到翻。 今亡在朝夕，更飾辭相誘，足下乃以三軍之衆，仰哺他人，千金之資，坐供外費， 《兵法》曰：興師十萬，日費千金。 良非上策。今前茅相遇，彼遽崩摧， 《左傳》：〈隨武子〉曰：“前茅慮無。”〈杜預〉註云：軍行前有斥候蹹伏。茅，明也，備慮有無也。或曰：以茅爲旌識。 郊勞未通，能無懷愧。 古者諸侯相見有郊勞之禮。言〈建德〉來救〈世充〉，阻於〈唐〉兵，使命不得通也。勞，力到翻。 故抑止鋒銳，冀聞擇善， 欲使之擇善而從。 若不獲命，恐雖悔難追。”	1
明灵光至德，深功掩百神。祥源应节启，福绪逐年新。万宇承恩覆，七庙伫恭禋。于兹申至恳，方期远庆臻。	0
夕漏起遥恨，虫响乱秋阴。反覆相思字，中有故人心。	0
久别侵怀抱，他乡变容色。月下调鸣琴，相思此何极。	0
〈河內〉有老尼居〈神都〉〈麟趾寺〉，與〈嵩山〉人〈韋什方〉等以妖妄惑衆。 尼，女夷翻。妖，於喬翻。 尼自號〈淨光如來〉，云能知未然；〈什方〉自云〈吳〉〈赤烏〉年 【〈章〉：十二行本“年”上有“元”字；乙十一行本同；〈孔〉本同；〈張〉校同。】 生。又有老〈胡〉亦自言五百歲，云見〈薛師〉已二百年矣， 僧〈懷義〉本〈馮小寶〉也，太后使與〈薛紹〉通昭穆，故老〈胡〉謂之〈薛師〉。 容貌愈少。 少，詩照翻。 太后甚信重之，賜〈什方〉姓〈武氏〉。秋，七月，癸未，以〈什方〉爲正諫大夫﹑同平章事，制云：“邁〈軒代〉之〈廣成〉， 《莊子》曰：〈廣成子〉居〈崆峒〉之上，〈黃帝〉立於下風而問道。〈廣成〉   〈子〉曰：“吾脩身千二百歲矣，吾形未嘗衰。”〈黃帝〉名〈軒轅〉，因曰〈軒代〉。 逾〈漢朝〉之〈河上〉。” 〈葛洪〉曰：〈河上公〉者，莫知其姓名也，〈漢〉〈文帝〉時，結草爲庵于〈河〉之濱，〈文帝〉從之問《老子》，〈河上公〉曰：“余註是經以來千七百餘年。”朝，直遙翻。 八月，〈什方〉乞還山，制罷遣之。	1
首戴惠文冠，心有决胜筹。翩翩四五骑，结束向并州。名在相公幕，丘山恩未酬。妻子不及顾，亲友安得留。宿昔同文翰，交分共绸缪。忽枉别离札，涕泪一交流。远郡卧残疾，凉气满西楼。想子临长路，时当淮海秋。	0
〈唐〉人遷〈讓皇〉之族於〈泰州〉，號〈永寧宮〉，防衞甚嚴。 〈泰州〉本〈揚州〉〈海陵縣〉，〈吳〉〈乾貞〉中立制置院，〈南唐〉〈昇元〉元年升爲〈泰州〉。《考異》曰：《十國紀年》：“〈唐〉人遷〈讓皇〉之族於〈泰州〉，號〈永寧宮〉，守衞甚嚴，不敢與國人通婚姻，久而男女自爲匹偶。”《江表志》：“〈讓皇〉子及五歲，遣中使拜官，賜朝服，卽日而卒。”按〈唐烈祖〉受禪，使〈讓皇〉居故宮，稱臣上表，慕仁厚之名；若惡〈楊氏〉則滅之而已，何必如此之迂也！他書皆未之見，不知《紀年》據何書，今不取。 〈康化〉節度使兼中書令〈楊珙〉稱疾，罷歸〈永寧宮〉。 〈康化軍〉亦〈吳〉於統內所置節鎭，或〈南唐〉置之，其地今無可考。 乙丑，以〈平盧〉節度使兼中書令〈楊璉〉爲〈康化〉節度使；〈璉〉固辭，請終喪， 終〈讓皇〉之喪也。 從之。	1
仙峤倍分元化功，揉蓝翠色一重重。还家莫更寻山水，自有云山在笔峰。	0
忆初头始白，昼夜惊一缕。渐及鬓与须，多来不能数。壮年等闲过，过壮年已五。华发不再青，劳生竟何补。	0
全家与我恋孤岑，蹋得苍苔一径深。逃难人多分隙地，放生麋大出寒林。名应不朽轻仙骨，理到忘机近佛心。昨夜前溪骤雷雨，晚晴闲步数峰吟。	0
铅华久御向人间，欲舍铅华更惨颜。纵有青丘吟夜月，无因重照旧云鬟。	0
3甲寅，〈陳王〉府參軍〈田同秀〉 皇子〈陳王〉〈珪〉府參軍也。 上言：“見〈玄元皇帝〉於〈丹鳳門〉之空中，吿以‘我藏靈符，在〈尹喜〉故宅。’” 上，時掌翻；下上表同。 上遣使於故〈函谷關〉〈尹喜臺〉旁求得之。 《列仙傳》曰：〈關令〉〈尹喜〉者，〈周〉大夫也。〈老子〉西游，〈喜〉先見其氣候物色而迹之，果得〈老子〉；〈老子〉亦知其旨，爲著《道德經》。使，疏吏翻。	1
赵壹能为赋，邹阳解献书。可惜西江水，不救辙中鱼。	0
辰位列四星，帝功参十乱。进贤勤内辅，扈跸清多难。承天厚载均，并耀宵光璨。留徽蔼前躅，万古披图焕。	0
〈西京〉留守〈楊光遠〉疏中書侍郞﹑同平章事〈桑維翰〉遷除不公及營邸肆於兩都，與民爭利；帝不得已，閏月，壬申，出〈維翰〉爲〈彰德〉節度使兼侍中。	1
周极八百里，凝眸望则劳。水涵天影阔，山拔地形高。贾客停非久，渔翁转几遭。飒然风起处，又是鼓波涛。	0
8是時，比年豐稔，穀石五錢。 比，毗至翻。	1
〈新野公〉〈歆〉得〈冏〉檄，未知所從。嬖人〈王綏〉曰：“〈趙〉親而強，〈齊〉疏而弱， 〈歆〉父〈扶風王〉〈駿〉，與〈趙王倫〉皆〈宣帝〉子，〈歆〉於〈倫〉爲叔姪，其屬親；〈冏〉於〈歆〉爲從子，其屬視〈倫〉爲疏。嬖，卑義翻，又博計翻。 公宜從〈趙〉。”參軍〈孫詢〉   大言於衆曰：“〈趙王〉凶逆，天下當共誅之，何親疏強弱之有！”〈歆〉乃從〈冏〉。	1
感极都无梦，魂销转易惊。风帘半钩落，秋月满床明。怅望临阶坐，沈吟绕树行。孤琴在幽匣，时迸断弦声。	0
风涛匝山寺，磬韵达渔船。此处别师久，远怀无信传。月华妨静烛，鸟语答幽禅。已见如如理，灰心应不然。	0
四年春，有司言〈關東〉流民凡七十二萬五千口，縣官無以衣食賑廪，用度不足，請收銀錫以白鹿皮造白金及皮幣以足用。是時禁苑有白鹿，而少府多銀錫。乃以白鹿皮方尺，緣以   繢，爲皮幣，直三十萬。  王侯宗室朝覲，必以皮幣薦璧，然後得行。又以銀錫爲白金三品：其一重八兩，圓之，其文龍，名“白撰”，直三千；其二差小，而方之，其文曰馬，直五百；其三復小， （墮） 〔橢〕之，  其文曰龜，直三百。銷半兩錢，更鑄五銖錢，重如其文。又盗鑄作弊，罪死。於是〈孔僅〉爲大司農丞，領管鹽鐵。〈桑弘羊〉，〈洛陽〉賈人子，以能心計，年十三，爲侍中。言利事皆 （刻） 〔析〕秋毫，  而始筭緡錢及車船矣。其後〈弘羊〉請置大司農部丞數十人，分 （王） 〔主〕郡國，  各得往置均輸鹽鐵官，令遠方各以其物商賈所販賣爲賦，而相 （準） 〔灌〕輸。  置平準官于京師，都受天下委輸。諸物官盡籠天下之貨物，貴則賣之，賤則買之。富商大賈無所侔大利，物皆反其本，而物不得踴貴。故抑天下之物，名曰“平準”。又請令民得以粟補吏，罪人得以贖死，及入粟爲吏復各有差，於是民不益賦而國用饒足。乃賜〈弘羊〉爵左庶長，黄金二百斤。會天大旱，上令百官請雨。太子傅〈卜式〉言於上曰：“縣官當衣食租税而已，今〈弘羊〉令吏坐市列肆，販賣求利。獨烹〈弘羊〉，天乃雨。”是時〈董仲舒〉説上曰：其言未施行。有星孛於東北。夏，有長星出於西北。大將軍〈衛青〉將四將軍出〈定襄〉，將軍〈去病〉出 （伐） 〔〈代〉〕，  各萬餘騎，步兵數十萬。〈青〉到漠北，圍單于，斬首萬九千級。單于遁走，追至〈寘顔山〉，乃還。〈去病〉與左賢王戰，斬首虜七萬餘級，封〈狼居胥山〉，乃還。前將軍〈李廣〉﹑右將軍〈趙食其〉皆後期。〈廣〉自殺，〈食其〉贖死。〈廣〉與大將軍别道，迷而後期。大將軍遣長 （吏） 〔史〕責問〈廣〉，  令詣幕府對。〈〔廣〕〉謂其麾下曰：  “〈廣〉結髮與〈匈奴〉大小七十餘戰，今迷而失道，豈非天邪！且〈廣〉年已六十餘，終不能使復對刀筆吏矣！”遂自刎死。百姓聞之，知與不知，莫不垂泣。〈廣〉初〈文帝〉時以良家子從軍，〈文帝〉奇其才，曰：“使〈廣〉遭〈高帝〉，萬户侯豈足道哉！”及〈吴〉﹑〈楚〉反時，戰〈昌邑〉下，顯名。後爲〈上郡〉太守。〈匈奴〉入〈上郡〉，上使中貴人助〈廣〉擊〈匈奴〉。中貴人將數十騎出，見〈匈奴〉三人，與戰，射傷中貴人，殺其騎且盡。中貴人走告〈廣〉，〈廣〉曰：“此必〈匈奴〉射鵰者。”乃從百餘騎馳，射殺二人，生得一人。〈匈奴〉數千騎望見〈廣〉，以爲誘騎，驚，出兵上山而陣。〈廣〉直前， （來） 〔未〕至〈匈奴〉二里止，  令皆下馬解鞍。有白馬   將軍出護兵。〈廣〉射殺之，復還，解鞍縱馬。〈胡〉兵怪之，卒不敢擊。會日已暮，〈胡〉以爲〈漢〉有伏兵，乃夜遁走。嘗獵，見草中石，以爲伏虎，射之，入石没羽，視之，石也。他日射之，終不能入。〈廣〉之軍吏士卒，多以軍功封侯者，而〈廣〉終不得封。初，〈西羌〉反，〈廣〉誘降者八百餘人，而同日盡殺之。望氣者〈王朔〉曰：“禍莫大於殺已降，此將軍所以不封侯也。”	1
〈趙延壽〉請給上國兵廩食，〈契丹〉主曰：“吾國無此法。”乃縱〈胡〉騎四出，以牧馬爲名，分   番剽掠， 剽，妙匹翻。 謂之“打草穀”。丁壯斃於鋒刃，老弱委於溝壑，自東﹑西兩畿 〈大梁〉之屬縣爲〈東畿〉，〈洛陽〉之屬縣爲〈西畿〉，此〈唐〉制也。〈唐〉制，〈兩京〉除赤縣外，餘屬縣爲畿縣。 及〈鄭〉﹑〈滑〉﹑〈曹〉﹑〈濮〉，數百里間，財畜殆盡。 〈鄭〉﹑〈滑〉﹑〈曹〉﹑〈濮〉，皆〈大梁〉之旁郡，以及言之，明上文所謂東﹑西兩畿爲畿縣。濮，博木翻。	1
是日，以〈令狐楚〉爲鹽鐵轉運使，左散騎常侍〈張仲方〉權知〈京兆〉尹。 《考異》曰：《實錄》，乙丑，閤門使〈馬元贄〉已宣授〈仲方〉〈京兆〉尹，至此又言者，蓋當時止是口宣，至此乃降敕耳。 時數日之間，殺生除拜，皆決於兩中尉， 《考異》曰：〈皮光業〉《見聞錄》曰：“〈崔愼由〉以〈元和〉元年登第，至〈開成〉，已入翰林。因寓直之夕，二更以來，有中使宣召，引入數重門。至一處，堂宇華煥，簾幕俱垂。見左右二廣燃蠟而坐，謂〈愼由〉曰：‘上不豫來已數日，兼自登極後聖政多虧。今奉太后中旨，命學士草廢立令。’〈愼由〉大驚曰：‘某有中外親族數千口，列在搢紳，長行﹑兄弟﹑甥姪僅三百人，一旦聞此覆   族之言，寧死不敢承命！況聖上高明之德，覆于八荒，豈可輕議！’二廣默然無以爲對。良久，啓後戶，引〈愼由〉至一小殿。見〈文宗〉坐於殿上，二廣徑登階而疏〈文宗〉過惡，上唯俛首。又曰：‘不爲此拗木枕措大，不合更在此坐矣！’街談以好拗爲‘拗木枕’。仍戒〈愼由〉曰：‘事泄卽是此措大也！’於是二廣自執炬，送〈愼由〉出邃殿門，復令中使送至本院。〈愼由〉尋以疾出翰林，遂金縢其事付〈胤〉，故〈胤〉切於勦絕北司者由此也。誅北司後，〈胤〉方彰其事。”《新傳》曰：“〈愼由〉記其事，藏箱枕間。將沒，以授其子〈胤〉。故〈胤〉惡中官，終討除之。”按《舊傳》，〈崔愼由〉〈大中〉初始入朝爲右拾遺﹑員外郞﹑知制誥，〈文宗〉時未爲翰林學士。蓋〈崔胤〉欲重宦官之罪而誣之，《新傳》承〈皮〉《錄》之誤也。 上不豫知。	1
春来梨枣尽，啼哭小儿饥。邻富鸡常去，庄贫客渐稀。借牛耕地晚，卖树纳钱迟。墙下当官路，依山补竹篱。	0
5三月，〈袁紹〉在〈薄落津〉。 《續漢志》，〈安平國〉〈經縣〉西有〈漳水〉津，名〈薄落津〉。〈鉅鹿郡〉〈癭陶縣〉有〈薄落亭〉。《水經註》，〈漳水〉逕〈鉅鹿縣〉故城西，水有故津，謂之〈薄落津〉。 〈魏郡〉兵反，與〈黑山〉賊〈于毒〉等數萬人共覆〈鄴城〉，殺其太守。〈紹〉還屯〈斥丘〉。 〈斥丘縣〉，屬〈鉅鹿郡〉。〈賢〉曰：故城在今〈相州〉〈成安縣〉東南。《十三州志》云：土地斥鹵，故云斥丘。	1
兰署乘闲日，蓬扉狎遁栖。龙柯疏玉井，凤叶下金堤。川光摇水箭，山气上云梯。亭幽闻唳鹤，窗晓听鸣鸡。玉轸临风奏，琼浆映月携。田家自有乐，谁肯谢青溪。	0
君不见先生耳鼻有仙骨，自号狂生中有物。金华侍讲三十年，儿戏公卿与簪笏。青门抗行谢客儿，健笔连羁王献之。长安素绢书欲遍，主人爱惜常保持。每叹二疏不足道，复言四皓常枯槁。去年寝疾弥数旬，神鬼盈庭谋一老。长男泣血求司命，少女颦眉诵《灵宝》。还如简子复归来，更与洪崖同寿考。上书北阙言授箓。税驾东州愿修道。初闻行路犹未信，果达吾君谓之好。山阴旧宅作仙坛，湖上闲田种芝草。镜湖之水含杳冥，会稽仙洞多精灵。须乘赤鲤游沧海，当以群鹅写道经。皇恩赠诗四十字，明主赐金三十镒。供帐倾朝一送归，双童驷马从兹出。回看紫绶若轻尘，远别青门嗟故人。鸳鹭差池攀羽盖，虹霓夭矫翊车轮。田田列侍浮丘伯，曾子荣过朱买臣。余高若是有先觉，灭迹归根从大朴。千载悠悠等令威，十洲漫漫思方朔。归去来，青牛顿足少迟回。忽然云雾不相见，唯有飘飘香气来。	0
耿耿曙河微，神仙此夜稀。今年七月闰，应得两回归。	0
寺凉高树合，卧石绿阴中。伴鹤惭仙侣，依僧学老翁。鱼沈荷叶露，鸟散竹林风。始悟尘居者，应将火宅同。	0
冬，十月，〈逵〉等將兵分道趣〈長沙〉， 趣，七喩翻。 以〈孫朗〉﹑〈曹進〉爲先鋒使， 〈孫朗〉﹑〈曹進〉奔〈朗州〉，見上卷是年正月。 〈邊鎬〉遣指揮使〈郭再誠〉等將兵屯〈益陽〉以拒之。戊子，〈逵〉等克〈沅江〉， 沅，音元。〈沅江〉，〈漢〉〈益陽縣〉地，〈隋〉改爲〈安樂〉，又改爲〈沅江〉，〈乾寧〉中改爲〈橋江〉，〈楚〉復爲〈沅江〉，屬〈朗州〉。《九域志》：在〈岳州〉西南一百二十六里。 執都監〈劉承遇〉，裨將〈李師德〉帥衆五百降之。 帥，讀曰率。降，戶江翻。 壬辰，〈逵〉等命軍士舉小舟自蔽，直造〈益陽〉， 造，七到翻。 四面斧寨而入，遂克之，殺戍兵二千人。〈邊鎬〉吿急於〈唐〉。甲午，〈逵〉等克〈橋口〉及〈湘陰〉， 《九域志》：〈潭州〉〈長沙縣〉有〈橋口鎭〉。 乙未，至〈潭州〉，〈邊鎬〉嬰城自守；救兵未至，城中兵少，丙申夜，〈鎬〉棄城走，吏民俱潰。〈醴陵門〉橋折， 〈醴陵門〉，〈潭州〉城東門。折，而設翻。 死者萬餘人，〈道州〉刺史〈廖偃〉爲亂兵所殺。丁酉旦，〈王逵〉入城，自稱〈武平〉節度副使﹑權知軍府事， “武平”當作“武安”。軍府，謂〈潭州〉軍府也。 以〈何敬眞〉爲行軍司馬。遣〈敬眞〉等追〈鎬〉，不及，斬首五百級。〈蒲公益〉攻〈岳州〉， 《風俗通》：〈漢〉有詹事〈蒲昌〉。又《晉書載記》：〈氐〉酋〈蒲洪〉之先，其家池中蒲生，長五丈，如竹形，時咸謂之“蒲家”，因以爲氏，其後改姓〈苻〉。則〈蒲〉之所自出有二焉。 〈唐〉〈岳州〉刺史〈宋德權〉走，〈劉言〉以〈公益〉權知〈岳州〉。〈唐〉將守〈湖南〉諸州者，聞〈長沙〉陷，相繼遁去。〈劉言〉盡復〈馬氏〉〈嶺〉北故地，惟〈郴〉﹑〈連〉入于〈南漢〉。 郴，尹林翻。	1
少年宾旅非吾辈，晚岁簪缨束我身。酒散更无同宿客，诗成长作独吟人。蘋洲会面知何日，镜水离心又一春。两处也应相忆在，官高年长少情亲。	0
5二月，庚子，〈李洪雅〉力屈，以〈空雲城〉降〈陸納〉。 去年〈吳藏〉攻〈李洪雅〉。降，戶江翻；下同。 〈納〉囚〈洪雅〉，   殺〈丁道貴〉。〈納〉以沙門〈寶誌〉詩讖有“十八子”，以爲〈李氏〉當王， 〈天監〉中，〈寶誌〉爲讖云：“太歲龍，將無理。蕭經霜，草應死。餘人散，十八子。”時言〈蕭氏〉當滅，〈李氏〉代興。讖，楚讚翻。 甲辰，推〈洪雅〉爲主，號大將軍，使乘平肩輿，列鼓吹，〈納〉帥衆數千，左右翼從。 吹，尺瑞翻。帥，讀曰率；下同。從，才用翻。	1
宫连太液见苍波，暑气微清秋意多。一夜轻风蘋末起，露珠翻尽满池荷。	0
风姿艳态应无比，烂熳当春一树芳。	0
早闻元九咏君诗，恨与卢君相识迟。今日逢君开旧卷，卷中多道赠微之。相看掩泪情难说，别有伤心事岂知。闻道咸阳坟上树，已抽三丈白杨枝。	0
寒食江天气最清，庾公晨望动高情。因逢内火千家静，便睹行春万木荣。深浅山容飞雨细，萦纡水态拂云轻。腰章本郡谁相似，数日临人政已成。	0
是時，上有疾，欲使太子往擊〈黥布〉。太子客〈東園公〉﹑〈綺里季〉﹑〈夏黃公〉﹑〈角里先生〉 此所謂四皓也，避〈秦〉之亂，隱於〈商山〉。《索隱》曰：按《陳留志》云：〈園公〉，姓〈唐〉，字〈宣明〉，居園中，因以爲號。〈夏黃公〉，姓〈崔〉，名〈廣〉，字〈少通〉，〈齊〉人，隱居〈夏里〉脩道，故號曰〈夏黃公〉。〈角里先生〉，〈河內〉〈軹〉人，〈太伯〉之後，姓〈周〉，名〈術〉，字〈元道〉，〈京師〉號曰〈霸上先生〉，一曰〈角里先生〉。角，盧谷翻。 說〈建成侯〉〈呂釋之〉曰： 〈班〉《志》，〈建成侯國〉屬〈沛郡〉。 “太子將兵，有功則位不益， 〈師古〉曰：太子嗣君，位已至矣，雖更立功，位無加益。 無功則從此受禍矣。君何不急請〈呂后〉，承間爲上泣言：‘〈黥布〉，天下猛將也，善用兵。今諸將皆陛下故等夷， 間，古莧翻。〈師古〉曰：夷，平也；言故時皆齊等。 乃令太子將此屬，無異使羊將狼，莫肯爲用；且使〈布〉聞之，則鼓行而西耳。上雖病，強載輜車， 強，其兩翻。〈師古〉曰：輜車，衣車也。 臥而護之，諸將不敢不盡力。上雖苦，爲妻子自強！’”於是〈呂釋之〉立夜見〈呂后〉。〈呂后〉承間爲上泣涕而言，如四人意。 《考異》曰：《史記》﹑《漢書》皆云“〈呂澤〉夜見〈呂后〉”，按《恩澤侯表》有〈周呂侯〉〈澤〉﹑〈建成侯〉〈釋之〉。今此上云〈建成侯〉，而下云〈呂澤〉，恐誤；當爲〈釋之〉是。又《留侯世家》：“上欲廢太子，立〈戚夫人〉子〈趙王〉〈如意〉，大臣多諫爭，未能得堅決者也。〈呂后〉恐，不知所爲。人或謂〈呂后〉曰：‘〈留侯〉善畫計策，上信用之。’〈呂后〉乃使〈建成侯〉〈呂澤〉劫〈留侯〉，曰：‘君常爲上謀臣。今上易太子，君安得高枕而臥乎？’〈留侯〉曰：‘始，上數在困急之中，幸用臣筴；今天下安定，以愛欲易太子，骨肉之間，雖臣等百餘人何益！’〈呂澤〉強要曰：‘爲我畫計。’〈留侯〉曰：‘此難以口舌爭也。顧上有不能致者，天下有四人。四人者，年老矣，皆以爲上嫚侮人，故逃匿山中，義不爲〈漢〉臣；然上高此四人。今公誠能無愛金﹑玉﹑璧﹑帛，令太子爲書，卑辭安車，因使辯士固請；宜來。來，以爲客，時時從入朝，令上見之，則必異而問之。問之，上知此四人   賢，則一助也。’於是〈呂后〉令〈呂澤〉使人奉太子書，卑辭厚禮，迎此四人。四人至，客〈建成侯〉所。上欲使太子擊〈黥布〉，四人相謂曰：‘凡來者，將以存太子。太子將兵，事危矣。’乃說〈建成侯〉云云。上遂自行。上破〈布〉歸，置酒，太子侍。四人從太子，年皆八十有餘，鬚眉皓白，衣冠甚偉。上怪問之，曰：‘彼何爲者？’四人前對，各言名姓：曰〈東園公〉﹑〈角里先生〉﹑〈綺里季〉﹑〈夏黃公〉。上乃大驚曰：‘吾求公數歲，公辟逃我；今公何自從吾兒游乎？’四人皆曰：‘陛下輕士，善罵，臣等義不受辱，故恐而亡匿。竊聞太子爲人，仁孝，恭敬，愛士，天下莫不延頸欲爲太子死者，故臣等來耳。’上曰：‘煩公幸卒調護太子。’四人爲壽已畢，起去。上目送之，召〈戚夫人〉指示四人者曰：‘我欲易之，彼四人輔之，羽翼已成，難動矣！〈呂氏〉眞而主矣！’〈戚夫人〉泣。上曰：‘爲我〈楚〉舞，吾爲若〈楚〉歌。’歌曰：‘鴻鵠高飛，一舉千里，羽翮已就，橫絕四海。橫絕四海，當可柰何！雖有繒繳，尙安所施！’歌數闋，〈戚夫人〉噓唏流涕。上起去，罷酒。竟不易太子者，〈留侯〉本招此四人之力也。”按〈高祖〉剛猛伉厲，非畏搢紳譏議者也。但以大臣皆不肯從，恐身後〈趙王〉不能獨立，故不爲耳。若決意欲廢太子，立〈如意〉，不顧義理，以〈留侯〉之久故親信，猶云“非口舌所能爭”，豈山林四叟片言遽能柅其事哉！借使四叟實能柅其事，不過汚〈高祖〉數寸之刃耳，何至悲歌云“羽翮已成，繒繳安施”乎！若四叟實能制〈高祖〉使不敢廢太子，是〈留侯〉爲子立黨以制其父也；〈留侯〉豈爲此哉！此特辯士欲夸大四叟之事，故云然；亦猶〈蘇秦〉約〈六國〉從，〈秦〉兵不敢闚〈函谷關〉十五年；〈魯仲連〉折〈新垣衍〉，〈秦〉將聞之卻軍五十里耳。凡此之類，皆非事實。〈司馬遷〉好奇，多愛而采之，今皆不取。 上曰：“吾惟豎子固不足遣， 惟，思也。 而公自行耳。”	1
久赋恩情欲托身，已将心事再三陈。泥莲既没移栽分，今日分离莫恨人。	0
62乙未，進〈李克用〉爵〈晉王〉， 自〈隴西郡王〉進爵〈晉王〉。 加〈李罕之〉兼侍中，以〈河東〉大將〈蓋寓〉領〈容管〉觀察使； 蓋，古盍翻。領，遙領也。 自餘〈克用〉將佐﹑子孫並進官爵。〈克用〉性嚴急，左右小有過輒死，無敢違忤；惟〈蓋寓〉敏慧，能揣其意， 忤，五故翻。揣，初委翻。 婉辭裨益，無不從者。〈克用〉或以非罪怒將吏，〈寓〉必陽助之怒，〈克用〉常釋之；有所諫諍，必徵近事爲喩；由是〈克用〉愛信之，境內無不依附，權與〈克用〉侔。朝廷及鄰道遣使至〈河東〉，其賞賜賂遺，先入〈克用〉，次及〈寓〉家。〈朱全忠〉數遣人間之， 遺，于季翻。數，所角翻。間，古莧翻。 及揚言云〈蓋寓〉已代〈克用〉，而〈克用〉待之益厚。 自古英雄之爭天下，必倚勇智之士以爲用；而出入左右，伺候顏色者，亦有敏慧軟媚之人，若〈蓋寓〉之於〈李克用〉是也。	1
淮海生云暮惨澹，广陵城头鼙鼓暗。寒声坎坎风动边，忽似孤城万里绝，四望无人烟。又如虏骑截辽水，胡马不食仰朔天。座中亦有燕赵士，闻鼙不语客心死。何况鳏孤火绝无晨炊，独妇夜泣官有期。	0
〈孫秀〉議加相國〈倫〉九錫，百官莫敢異議。吏部尙書〈劉頌〉曰：“昔〈漢〉之錫〈魏〉，〈魏〉之錫〈晉〉，   皆一時之用，非可通行。 謂禪代然後有九錫，非常典也。 〈周勃〉﹑〈霍光〉，其功至大，皆不聞有九錫之命也。” 謂〈周勃〉﹑〈霍光〉定策以安〈漢〉室，且不聞有九錫之命，所以折〈倫〉﹑〈秀〉之姦謀也。 〈張林〉積忿不已，以〈頌〉爲〈張華〉之黨，將殺之。〈孫秀〉曰：“殺〈張〉﹑〈裴〉已傷時望，不可復殺〈頌〉。”〈林〉乃止。 復，扶又翻；下同。 以〈頌〉爲光祿大夫。 《晉志》：光祿大夫與卿同，秩中二千石，著進賢兩梁冠，黑介幘，五時朝服，佩水蒼玉。《考異》曰：《三十國春秋》云：“〈倫〉黨大怒，謀害〈頌〉，〈頌〉懼，自殺。”《頌傳》云：“〈頌〉爲光祿，尋病卒。”今從《傳》。 遂下詔加〈倫〉九錫，復加其子〈荂〉撫軍將軍， 撫軍將軍，〈文帝〉以授〈武帝〉，遂以代〈魏〉。〈倫〉以加其世子，意趣爲何？ 〈虔〉中軍將軍， 〈武帝〉受禪，置中軍將軍，統宿衞七軍，尋罷，已而復置。 〈詡〉爲侍中。又加〈孫秀〉侍中﹑輔國將軍，相國司馬﹑右率如故。 右率，右衞率也。不解此官者，欲握東宮兵。 〈張林〉等並居顯要。增相府兵爲二萬人，與宿衞同，幷所隱匿之兵，數踰三萬。	1
〈慕容麟〉攻〈王兗〉于〈博陵〉，城中糧竭矢盡，功曹〈張猗〉踰城出，聚衆以應麟。〈兗〉臨城數之曰： 數，所具翻。 “卿是〈秦〉民，吾是卿君，卿起兵應賊，自號‘義兵’，何名實之相違也？古人求忠臣必於孝子之門， 〈後漢〉〈韋彪〉之言。 卿母在城，棄而不顧，吾何有焉！今人取卿一切之功則可矣，寧能忘卿不忠不孝之事乎？不意中州禮義之邦，乃有如卿者也！”十二月，〈麟〉拔〈博陵〉，執〈兗〉及〈苻鑑〉，殺之。〈昌黎〉太守〈宋敞〉帥〈烏桓〉﹑〈索頭〉之衆救〈兗〉，不及而還。 帥，讀曰率。索，昔各翻。還，從宣翻，又如字。 〈秦〉主〈丕〉以〈敞〉爲〈平州〉刺史。 〈敞〉時從〈王永〉在〈壺關〉。	1
4諸軍討〈王承宗〉者久無功，〈白居易〉上言，以爲：“〈河北〉本不當用兵，今旣出師，〈承璀〉未嘗苦戰，已失大將， 謂〈酈定進〉戰死也。 與〈從史〉兩軍入賊境，遷延進退，不惟意在逗留，亦是力難支敵。〈希朝〉﹑〈茂昭〉至〈新市鎭〉，竟不能過； 〈新市〉，〈漢〉縣名，屬〈中山郡〉。〈唐〉初，〈新市縣〉屬〈觀州〉，〈武德〉五年廢州，幷廢〈新市〉爲鎭，屬〈九門縣〉。 〈劉濟〉引全軍攻圍〈樂壽〉，久不能下。 按〈劉濟〉時軍〈瀛州〉而攻〈樂壽〉。〈樂壽〉時屬〈深州〉，在〈瀛州〉南六十里。 〈師道〉﹑〈季安〉元不可保，察其情狀，似相計會，各收一縣，遂不進軍。 〈譚忠〉之爲〈田季安〉計者，〈白居易〉已窺見之矣。 陛下觀此事勢，成功有何所望！以臣愚見，須速罷兵，若又遲疑，其害有四：可爲痛惜者二，可爲深憂者二。何則？	1
绕树栖难定，填河尚未期。旧来能□语，试为报归时。	0
我病方吟越，君行已过湖。去应缘直道，哭不为穷途。亚竹寒惊牖，空堂夜向隅。暗魂思背烛，危梦怯乘桴。坐痛筋骸憯，旁嗟物候殊。雨蒸虫沸渭，浪涌怪睢盱。索绠飘蚊蚋，蓬麻甃舳舻。短檐苫稻草，微俸封渔租。泥浦喧捞蛤，荒郊险斗貙。鲸吞近溟涨，猿闹接黔巫。芒屩泅牛妇，丫头荡桨夫。酢醅荷裹卖，醨酒水淋沽。舞态翻鸲鹆，歌词咽鹧鸪。夷音啼似笑，蛮语谜相呼。江郭船添店，山城木竖郛。吠声沙市犬，争食墓林乌。犷俗诚堪惮，妖神甚可虞。欲令仁渐及，已被疟潜图。膳减思调鼎，行稀恐蠹枢。杂莼多剖鳝，和黍半蒸菰。绿粽新菱实，金丸小木奴。芋羹真暂淡，䶉炙漫涂苏。炰鳖那胜羜，烹鯄只似鲈。楚风轻似蜀，巴地湿如吴。气浊星难见，州斜日易晡。通宵但云雾，未酉即桑榆。瘴窟蛇休蛰，炎溪暑不徂。伥魂阴叫啸，鵩貌昼踟蹰。乡里家藏蛊，官曹世乏儒。敛缗偷印信，传箭作符繻。椎髻抛巾帼，镩刀代辘轳。当心鞙铜鼓，背弝射桑弧。岂复民氓料，须将鸟兽驱。是非浑并漆，词讼敢研朱。陋室鸮窥伺，衰形蟒觊觎。鬓毛霜点合，襟泪血痕濡。倍忆京华伴，偏忘我尔躯。谪居今共远，荣路昔同趋。科试铨衡局，衙参典校厨。月中分桂树，天上识昌蒲。应召逢鸿泽，陪游值赐酺。心唯撞卫磬，耳不乱齐竽。海岱词锋截，皇王笔阵驱。疾奔凌騕袅，高唱轧吴歈。点检张仪舌，提携傅说图。摆囊看利颖，开颔出明珠。并取千人特，皆非十上徒。白麻云色腻，墨诏电光粗。众口贪归美，何颜敢妒姝。秦台纳红旭，酆匣洗黄垆。谏猎宁规避，弹豪讵嗫嚅。肺肝憎巧曲，蹊径绝萦迂。誓遣朝纲振，忠饶翰苑输。骥调方汗血，蝇点忽成卢。遂谪栖遑掾，还飞送别盂。痛嗟亲爱隔，颠望友朋扶。狸病翻随鼠，骢羸返作驹。物情良徇俗，时论太诬吾。瓶罄罍偏耻，松摧柏自枯。虎虽遭陷阱，龙不怕泥涂。重喜登贤苑，方欣佐伍符。判身入矛戟，轻敌比锱铢。驿骑来千里，天书下九衢。因教罢飞檄，便许到皇都。舟败罂浮汉，骖疲杖过邘。邮亭一萧索，烽候各崎岖。馈饷人推辂，谁何吏执殳。拔家逃力役，连锁责逋诛。防戍兄兼弟，收田妇与姑。缣缃工女竭，青紫使臣纡。望国参云树，归家满地芜。破窗尘??，幽院鸟呜呜。祖竹丛新笋，孙枝压旧梧。晚花狂蛱蝶，残蒂宿茱萸。始悟摧林秀，因衔避缴芦。文房长遣闭，经肆未曾铺。鹓鹭方求侣，鸱鸢已嚇雏。徵还何郑重，斥去亦须臾。迢递投遐徼，苍黄出奥区。通川诚有咎，湓口定无辜。利器从头匣，刚肠到底刳。薰莸任盛贮，稊稗莫超踰。公干经时卧，钟仪几岁拘。光阴流似水，蒸瘴热于炉。薄命知然也，深交有矣夫。救焚期骨肉，投分刻肌肤。二妙驰轩陛，三英咏裤襦。李多嘲蝘蜓，窦数集蜘蛛。数子皆奇货，唯予独朽株。邯郸笑匍匐，燕蒯受揶揄。懒学三闾愤，甘齐百里愚。耽眠稀醒素，凭醉少嗟吁。学问徒为尔，书题尽已于。别犹多梦寐，情尚感凋枯。近喜司戎健，寻伤掌诰徂。士元名位屈，伯道子孙无。旧好飞琼翰，新诗灌玉壶。几催闲处泣，终作苦中娱。廉蔺声相让，燕秦势岂俱。此篇应绝倒，休漫捋髭须。	0
3六月，己卯朔，日有食之。	1
〈湖南〉奏，團練副使〈馮少端〉討〈衡州〉賊帥〈鄧裴〉，平之。 帥，所類翻；下同。	1
不系与舟闲，悠悠吴楚间。羞将新白发，却到旧青山。一叶忽离树，几人同入关。长安家尚在，秋至又西还。	0
謥洞入黄泉。	0
3三月，遣使如〈魏〉。 使，疏吏翻。	1
〈文侯〉與羣臣飮酒，樂，而天雨，命駕將適野。左右曰：“今日飮酒樂，天又雨，君將安之？”〈文侯〉曰：“吾與虞人期獵，雖樂，豈可無一會期哉！”乃往，身自罷之。 《周禮》有山虞﹑澤虞，以掌山澤。《註》云：虞，度也，度知山林之大小及其所生。身自罷之者，身往告之，以雨而罷獵也。樂，音洛。	1
天晴上初日，春水送孤舟。山远疑无树，潮平似不流。岸花开且落，江鸟没还浮。羁望伤千里，长歌遣四愁。	0
新篁才解箨，寒色已青葱。冉冉偏凝粉，萧萧渐引风。扶疏多透日，寥落未成丛。惟有团团节，坚贞大小同。	0
8秋，七月，〈武陵蠻〉反。	1
8夏，四月，〈晉〉人拔〈洺州〉，以〈魏州〉都巡檢使〈袁建豐〉爲〈洺州〉刺史。	1
5二月，庚子，以知制誥〈令狐〉綯爲翰林學士。上嘗以〈太宗〉所撰《金鏡》 《金鏡》書，〈太宗〉所著也。 授〈綯〉，使讀之，“至亂未嘗不任不肖，至治未嘗不任忠賢，” 治，直吏翻。 上止之曰：“凡求致太平，當以此言爲首。”又書《貞觀政要》於屛風，每正色拱手而讀之。 觀，古玩翻。 上欲知百官名數，〈令狐綯〉曰：“六品已下，官卑數多，皆吏部注擬；五品以上，則政府制授，各有籍，命曰具員。”   上命宰相作《具員御覽》五卷，上之， 上之，時掌翻。 常置於案上。	1
〈成〉〈建寧〉﹑〈牂柯〉二郡來降，〈李壽〉復擊取之。 牂柯，音臧哥。降，戶江翻。復，扶又翻；下同。	1
〈秦王〉〈俊〉，幼仁恕，喜佛敎， 喜，許記翻。 嘗請爲沙門，不許。及爲〈并州〉總管， 〈俊〉爲〈幷州〉總管見上卷十年。 漸好奢侈，違越制度，盛治宮室。〈俊〉好內， 治，直之翻。好，呼報翻。 其妃〈崔氏〉，〈弘度〉之妹也，性妬，於瓜中進毒，由是得疾，徵還〈京師〉。上以其奢縱，丁亥，免〈俊〉官，以王就第。〈崔〉妃以毒王，廢絕，賜死於家。左武衞將軍〈劉昇〉 〈曹魏〉置武衛將軍，自〈晉〉至于〈高齊〉，並屬左﹑右衞；至〈隋〉始與左﹑右衞並列於十二衞府。 諫曰：“〈秦王〉非有他過，但費官物，營廨舍而已， 廨，古隘翻。 臣謂可容。”上曰：“法   不可違。”〈楊素〉諫曰：“〈秦王〉之過，不應至此，願陛下詳之！” 復，扶又翻。 上曰：“我是五兒之父， 上五子：太子〈勇〉﹑〈晉王〉〈廣〉﹑〈秦王〉〈俊〉﹑〈蜀王〉〈秀〉﹑〈漢王〉〈諒〉。 非兆民之父？若如公意，何不別制天子兒律！以〈周公〉之爲人，尙誅〈管〉﹑〈蔡〉，我誠不及〈周公〉遠矣，安能虧法乎！”卒不許。 〈楊素〉逢君之惡者也，他日贊決以廢〈勇〉立〈廣〉，蓋有見於此。卒，子恤翻。	1
7二月，乙未，〈高州〉刺史〈紀機〉自軍所逃還〈宣城〉， 軍所，〈侯瑱〉軍前也。 據郡應〈王琳〉，〈涇〉令〈賀當遷〉討平之。	1
壬申，以刑部郞中兼御史知雜〈李孝本〉權知御史中丞。〈孝本〉，宗室之子，依〈訓〉﹑〈注〉得進。	1
江南季冬月，红蟹大如?。湖水龙为镜，炉峰气作烟。	0
云林最幽栖，傍涧枕月溪。松拂盘陀石，甘泉涌凄凄。静坐偏佳丽，虚岩曚雾迷。怡然居憩地，日。	0
山南乌鹊窠，山北金骆驼。镰柯不凿孔，斧子不施柯。	0
太尉右長史〈王儉〉知其指，他日，請間言於〈道成〉曰：“功高不賞，古今非一。以公今日位地，欲終北面，可乎？”〈道成〉正色裁之，而神采內和。〈儉〉因曰：“〈儉〉蒙公殊盼，所以吐所難吐；何賜拒之深！〈宋氏〉失德，非公豈復寧濟！但人情澆薄，不能持久；公若小復推遷，則人望去矣。 復，扶又翻。 豈唯大業永淪，七尺亦不可得保。” 七尺，謂七尺之軀也。 〈道成〉曰：“卿言不無理。”〈儉〉曰：“公今名位，故是經常宰相，宜禮絕羣后，微示變革。當先令〈褚公〉知之，〈儉〉請銜命。”〈道成〉曰：“我當自往。”經少日，〈道成〉自造〈褚淵〉，款言移晷。 少，詩沼翻。造，七到翻。晷，居洧翻，日影也。 乃謂曰：“我夢應得官。”〈淵〉曰：“今授始爾， 謂方加太尉﹑都督也。 恐一二年間未容便移；且吉夢未必應在旦夕。”〈道成〉還，以吿〈儉〉。〈儉〉曰：“〈褚〉是未達理耳。”〈儉〉乃唱議加〈道成〉太傅，假黃鉞，使中書舍人〈虞整〉作詔。	1
〈楚王〉與〈齊〉﹑〈韓〉合從。 〈楚〉與〈齊〉﹑〈韓〉合從，尋卽倍之，適足致〈齊〉﹑〈韓〉之兵耳。從，子容翻。	1
花前失却游春侣，极目寻芳，满眼悲凉，纵有笙歌亦断肠。林间戏蝶帘间燕，各自双双，忍更思量，绿树青苔半夕阳。	0
去年今日奉皇华，只为朝廷不为家。殿上一杯天子泣，门前双节国人嗟。龙荒冬往时时雪，兔苑春归处处花。上下一行如骨肉，几人身死掩风沙。	0
葛溪铁片梨园调，耳底丁东十六声。彭泽主人怜妙乐，玉杯春暖许同倾。	0
蒙蒙竹树深，帘牖多清阴。避日坐林影，馀花委芳襟。倾尊就残酌，舒卷续微吟。空际飏高蝶，风中聆素琴。广庭备幽趣，复对商山岑。独此爱时景，旷怀云外心。迁莺恋嘉木，求友多好音。自无琅玕实，安得莲花簪。寄之二君子，希见双南金。	0
春风昨夜到榆关，故国烟花想已残。少妇不知归不得，朝朝应上望夫山。	0
6秋，七月，己巳，〈苑君璋〉以〈突厥〉寇〈朔州〉，總管〈秦武通〉擊卻之。	1
塞虏常为敌，边风已报秋。平生多志气，箭底觅封侯。	0
上既（罪）〔知〕濟所諷也　從〈陳璞〉校改。	1
吴门顾子予早闻，风貌真古谁似君。人中黄宪与颜子，物表孤高将片云。性背时人高且逸，平生好古无俦匹。醉书在箧称绝伦，神画开厨怕飞出。谢氏檀郎亦可俦，道情还似我家流。安贫日日读书坐，不见将名干五侯。知君别业长洲外，欲行秋田循畎浍。门前便取觳觫乘，腰上还将鹿卢佩。禅子有情非世情，御荈贡馀聊赠行。满道喧喧遇君别，争窥玉润与冰清。	0
〈齊〉主遣使就州斬〈斛律武都〉，又遣中領軍〈賀拔伏恩〉乘驛捕〈斛律羨〉，仍以〈洛州〉行臺僕射〈中山〉〈獨孤永業〉代〈羨〉，與大將軍〈鮮于桃枝〉發〈定州〉騎卒續進。 騎，奇寄翻。 〈伏恩〉等至〈幽州〉，門者白：“使人衷甲， 使，疏吏翻；下同。 馬有汗，宜閉城門。”〈羨〉曰：“敕使豈可疑拒！” 敕使，謂使者奉敕而來；至〈唐〉時，率以稱宦者。 出見之。〈伏恩〉執而殺之。初，〈羨〉常以盛滿爲懼，表解所職，不許。臨刑，歎曰：“富貴如此，女爲皇后，公主滿家，常使三百兵，何得不敗！”及其五子〈伏護〉﹑〈世達〉﹑〈世遷〉﹑〈世辨〉﹑〈世酋〉皆死。 酋，慈由翻。	1
烟灭石楼空，悠悠永夜中。虚心怯秋雨，艳质畏飘风。向壁残花碎，侵阶坠叶红。还如失群鹤，饮恨在雕笼。	0
（通）〔以統〕理之　從〈黄〉校本﹑《漢書》《谷永傳》改。	1
我年三十二，鬓有八九丝。非无官次第，其如身早衰。今人夸贵富，肉食与妖姬。而我俱不乐，贵富亦何为。况逢多士朝，贤俊若布棋。班行次第立，朱紫相参差。谟猷密勿进，羽檄纵横驰。监察官甚小，发言无所裨。小官仍不了，谴夺亦已随。时或不之弃，得不自弃之。陶君喜不遇，顾我复何疑。潜书周隐士，白云今有期。	0
未央墙西青草路，宫人斜里红妆墓。一边载出一边来，更衣不减寻常数。	0
手攀桥柱立，滴泪天河满。	0
18是歲，〈魏〉太師〈雍〉等奏：“鹽池天藏， 藏，徂浪翻。 資育羣生，先朝爲之禁限， 朝，直遙翻。 亦非苟與細民爭利。但利起天池，取用無法，或豪貴封護，或近民吝守，貧弱遠來，邈然絕望。因置主司，令其裁察，強弱相兼，務令得所。什一之稅，自古有之，所務者遠近齊平，公私兩宜耳。及〈甄琛〉啓求禁集， 【〈章〉：十二行本作“罷禁”；乙十一行本同；〈孔〉本同；〈退齋〉校同。】事見一百四十六卷五年。甄，之人翻。琛，丑林翻。 乃爲繞池之民〈尉〉〈保光〉等擅自固護；語其障禁，倍於官司，取與自由，貴賤任口。 言鹽價賤貴，任其口之所出也。 請依先朝禁之爲便。”詔從之。	1
4中使迎佛骨至〈京師〉，上留禁中三日，乃歷送諸寺，王公士民瞻奉捨施，惟恐弗及，有竭產充施者， 施，式智翻。 有然香臂頂供養者。 供，居用翻。養，余亮翻。	1
狂夫与我两相忘，故态些些亦不妨。纵酒放歌聊自乐，接舆争解教人狂。	0
芳草潜州路，乘轺忆再旋。馀花故林下，残月旧池边。峰色云端寺，潮声海上天。明朝富春渚，应见谢公船。	0
诸侯分楚郡，饮饯五溪春。山水清晖远，俱怜一逐臣。	0
妓房匣镜满红埃，酒库封瓶生绿苔。居士尔时缘护戒，车公何事亦停杯。散斋香火今朝散，开素盘筵后日开。随意往还君莫怪，坐禅僧去饮徒来。	0
乱云遮却台东月，不许教依次第看。莫为诗家先见镜，被他笼与作艰难。	0
〈澄〉以廷尉卿〈杜弼〉爲軍司，攝行臺左丞，臨發，問以政事之要﹑ 〈杜弼〉臨發從軍，〈澄〉方問以政事之要，蓋〈弼〉在〈歡〉府夙有聲稱，故問之也。 可爲戒者，使錄一二條。〈弼〉請口陳之，曰：“天下大務，莫過賞罰。賞一人使天下之人喜，罰一人使天下之人懼，苟二事不失，自然盡美。”〈澄〉大悅，曰：“言雖不多，於理甚要。”	1
〈王晏權〉闇懦，動稟〈李維周〉之命；〈維周〉凶貪，諸將不爲之用，遂解重圍， 重，直龍翻。 〈蠻〉遁去者太半。〈騈〉至，復督勵將士攻城， 復，扶又翻。 遂克之，殺〈段酋遷〉及土〈蠻〉爲〈南詔〉鄕導者〈朱道古〉， 鄕，讀曰嚮。〈蠻〉居〈安南〉界內者爲〈土蠻〉。 斬首三萬餘級， 《考異》曰：《舊紀》：十月，〈駢〉奏〈蠻〉寇悉平。《實錄》：“九月，〈駢〉奏殺戮〈蠻〉都統〈皈首遷〉﹑〈朱道古〉及斬首三千餘級。”十月丙申日下，又云“〈駢〉奏收復〈安南〉，〈蠻〉寇遁散。”又云“敗〈楊緝思〉﹑〈段酋遷〉﹑〈朱道古〉，殺戮三萬餘級。”《新紀》：“十月，〈高駢〉克〈安南〉。”按〈皈首遷〉，卽〈段酋遷〉字之誤也。《補國史》收城與敗〈緝思〉等共是一事。《實錄》分在兩月，不知其何所據也。《新》《南詔傳》曰：“七年，六月，〈駢〉次〈交州〉，戰數勝，士酣鬭，斬其將〈張詮〉，〈李溠龍〉舉衆萬人降，拔〈波風〉三壁。〈緝思〉出戰敗，還走城，士乘之，超堞入，斬〈酋遷〉﹑〈昵些〉﹑〈諾眉〉，上首三萬級，〈安南〉平。”蓋因〈駢〉以六月至〈安南〉，終言之耳，〈安南〉實不以六月平也。今從《新》﹑《舊紀》。 〈南詔〉遁去。〈騈〉又破土〈蠻〉附〈南詔〉者二洞，誅其酋長，土〈蠻〉帥衆歸附者萬七千人。 酋，慈由翻。長，知兩翻。帥，讀曰率。	1
26壬戌，以〈李光弼〉爲〈幽州〉長史﹑〈河北〉節度等使。 使之收復〈河北〉及〈幽〉﹑〈燕〉也。	1
桂轺虽不驻，兰筵幸未开。林塘风月赏，还待故人来。	0
〈燕王〉〈旦〉自以次第當爲太子， 〈燕王〉〈旦〉，〈元狩〉六年受封。 上書求入宿衞。上怒，斬其使於北闕；又坐藏匿亡命，削〈良鄕〉﹑〈安次〉﹑〈文安〉三縣。 〈班〉《志》，〈良鄕縣〉屬〈涿郡〉，〈安次〉﹑〈文安〉屬〈勃海郡〉。〈良鄕〉﹑〈安次〉二縣，〈唐〉皆屬〈幽州〉。〈文安縣〉，〈唐〉爲〈莫州〉。 上由是惡〈旦〉。 惡，烏路翻。 〈旦〉辯慧博學，其弟〈廣陵王〉〈胥〉，有勇力， 〈胥〉亦以〈元狩〉六年受封。 而皆動作無法度，多過失，故上皆不立。	1
非惟消旱暑，且喜救生民。天地如蒸湿，园林似却春。洗风清枕簟，换夜失埃尘。又作丰年望，田夫笑向人。	0
劫风火起烧荒宅，苦海波生荡破船。力小无因救焚溺，清凉山下且安禅。	0
（彧）〔或〕言與吕布同謀　從《三國志》《荀彧傳》改。	1
53辛卯，皇子〈開封〉尹〈承訓〉卒。〈承訓〉孝友忠厚，達於從政，人皆惜之。 史言〈承訓〉死而〈漢〉祚蹙。	1
8太后弟〈悝〉﹑〈閶〉皆卒，封〈悝〉子〈廣宗〉爲〈葉侯〉，〈閶〉子〈忠〉爲〈西華侯〉。 〈葉縣〉，屬〈南陽郡〉；〈西華縣〉，屬〈汝南郡〉。   悝，苦回翻。閶，音昌。葉，式涉翻。	1
上召〈李泌〉吿之，且曰：“〈舒王〉近已長立， 長，知兩翻。 孝友溫仁。”〈泌〉曰：“何至於是！陛下惟有一子， 《考異》曰：按〈德宗〉十一子，〈誼〉﹑〈謜〉其所生外，猶有九子。而〈泌〉云惟有一子者，蓋當是時小王或未生，〈誼〉﹑〈謜〉之外尙有〈昭靖〉子也。 柰何一旦疑之，欲廢之而立姪，得無失計乎！”上勃然怒曰：“卿何得間人父子！ 間，古莧翻。 誰語卿〈舒王〉爲姪者？”對曰：“陛下自言之。〈大曆〉初，陛下語臣， 語，牛倨翻。   ‘今日得數子’。臣請其故，陛下言‘〈昭靖〉諸子，主上令吾子之。’ 〈昭靖〉太子，上弟〈邈〉也。 今陛下所生之子猶疑之，何有於姪！ 當此之時，微〈李泌〉，孰能言及此者。 〈舒王〉雖孝，自今陛下宜努力，勿復望其孝矣！” 因父子天性，推而言及人情利害極處以感動之。復，扶又翻。 上曰：“卿不愛家族乎？”對曰：“臣惟愛家族，故不敢不盡言。若畏陛下盛怒而爲曲從，陛下明日悔之，必尤臣云：‘吾獨任汝爲相，不力諫，使至此；必復殺而子。’ 而，汝也。 臣老矣，餘年不足惜，若冤殺臣子，使臣以姪爲嗣，臣未知得歆其祀乎！”因嗚咽流涕。 又以自家眞情感動之。 上亦泣曰：“事已如此，使朕如何而可？”對曰：“此大事，願陛下審圖之。臣始謂陛下聖德，當使海外蠻夷皆戴之如父母，豈謂自有子而疑之至此乎！臣今盡言，不敢避忌諱。自古父子相疑未有不亡國覆家者。陛下記昔在〈彭原〉，〈建寧〉何故而誅？”上曰：“〈建寧〉叔實冤，〈肅宗〉性急，譖之者深耳！” 〈建寧王〉〈倓〉，〈德宗〉之叔也。〈倓〉冤死事見二百一十九卷〈肅宗〉〈至德〉元載。 〈泌〉曰：“臣昔以〈建寧〉之故，固辭官爵，誓不近天子左右； 近，其靳翻。 不幸今日復爲陛下相，又覩茲事。 復，扶又翻。相，息亮翻。 臣在〈彭原〉，承恩無比，竟不敢言〈建寧〉之冤，及臨辭乃言之，〈肅宗〉亦悔而泣。 事見二百二十卷〈至德〉二載。 先帝自〈建寧〉之死，常懷危懼，臣亦爲先帝誦《黃臺瓜辭》以防讒構之端。” 事見同上。爲，于僞翻。 上曰：“朕固知之。”意色稍解，乃曰：“〈貞觀〉﹑〈開元〉皆易太子，何故不亡？”對曰：“臣方欲言之。昔〈承乾〉屢嘗監國， 監，古銜翻。 託附者衆，東宮甲士甚多，與宰相〈侯君集〉謀反，事覺，〈太宗〉   使其舅〈長孫無忌〉與朝臣數十人鞫之，事狀顯白，然後集百官而議之。當時言者猶云：‘願陛下不失爲慈父，使太子得終天年。’〈太宗〉從之，幷廢〈魏王〉〈泰〉。 事見一百九十有七卷〈貞觀〉十七年。 陛下旣知〈肅宗〉性急，以〈建寧〉爲冤，臣不勝慶幸。 勝，音升。 願陛下戒覆車之失，從容三日， 從，千容翻。 究其端緖而思之，陛下必釋然知太子之無他矣。若果有其迹，當召大臣知義理者二十人與臣鞫其左右，必有實狀，願陛下如〈貞觀〉之法行之，幷廢〈舒王〉而立皇孫，則百代之後，有天下者猶陛下子孫也。至於〈開元〉之末，〈武惠妃〉譖〈太子瑛〉兄弟殺之，海內冤憤， 事見二百一十四卷〈玄宗〉〈開元〉二十五年。 此乃百代所當戒，又可法乎！且陛下昔嘗令太子見臣於〈蓬萊池〉， 〈大明宮〉中〈蓬萊殿〉北有〈太液池〉，池中有〈蓬萊山〉，所謂〈蓬萊池〉，蓋卽此也。 觀其容表，非有蠭目豺聲〈商臣〉之相也， 《左傳》：〈楚成王〉將立〈太子商臣〉，令尹〈子上〉曰：“不可，是人也，蠭目而豺聲，忍人也。”不聽，卒立之。〈商臣〉後果以宮甲圍〈成王〉而殺之。 正恐失於柔仁耳。又，太子自〈貞元〉以來常居〈少陽院〉， 〈大明宮〉中有〈少陽院〉，在〈浴堂殿〉之東，〈溫室殿〉西南。少，詩照翻。 在寢殿之側， 〈德宗〉常居〈浴堂殿〉。 未嘗接外人，預外事，安有異謀乎！彼譖人者巧詐百端，雖有手書如〈晉〉〈愍懷〉， 事見八十三卷〈西晉〉〈惠帝〉〈元康〉九年。 衷甲如〈太子瑛〉， 〈開元〉二十五年，〈楊洄〉復構〈太子瑛〉﹑〈鄂王〉〈瑤〉﹑〈光王〉〈琚〉與妃兄〈薛鏽〉有異謀。〈武惠妃〉使人詭召太子。二王曰：“宮中有賊，請甲以入。”太子從之。妃白帝曰：“太子﹑二王謀反，甲而來！”帝使中人視之，如言。遂並廢爲庶人。 猶未可信，況但以妻母有罪爲累乎！ 累，良瑞翻；下累汝同。 幸陛下語臣， 語，牛倨翻。 臣敢以家族保太子必不知謀。曏使〈楊素〉﹑〈許敬宗〉﹑〈李〉   〈林甫〉之徒承此旨，已就〈舒王〉圖定策之功矣！”上曰：“此朕家事，何豫於卿，而力爭如此？”對曰：“天子以四海爲家。臣今獨任宰相之重，四海之內，一物失所，責歸於臣。況坐視太子冤橫而不言， 橫，戶孟翻。 臣罪大矣！”上曰：“爲卿遷延至明日思之。” 爲，于僞翻。 〈泌〉抽笏叩頭而泣曰：“如此，臣知陛下父子慈孝如初矣！然陛下還宮，當自審思，勿露此意於左右；露之，則彼皆欲樹功於〈舒王〉，太子危矣！”上曰：“具曉卿意。”〈泌〉歸，謂子弟曰：“吾本不樂富貴，而命與願違，今累汝曹矣。” 樂，音洛。累，力瑞翻。	1
乙亥，〈魏〉〈安頡〉自〈委粟津〉濟〈河〉，攻〈金墉〉。〈金墉〉不治旣久， 治，直之翻。 又無糧食；〈杜驥〉欲棄城走，恐獲罪。初，〈高祖〉滅〈秦〉，遷其鍾虡於〈江〉南， 虡，音巨。 有大鍾沒於〈洛水〉，帝使〈姚聳夫〉將千五百人往取之。〈驥〉紿之曰：“〈金墉〉城已脩完，糧食亦足，所乏者人耳。今虜騎南渡，當相與倂力禦之； 將，卽亮翻。紿，蕩亥翻。騎，奇寄翻。 大功旣立，牽鍾未晚。”〈聳夫〉從之。旣至，見城不可守，   乃引去，〈驥〉遂南遁。丙子，〈安頡〉拔〈洛陽〉，殺將士五千餘人。〈杜驥〉歸，言於帝曰：“本欲以死固守，〈姚聳夫〉及城遽走，人情沮敗，不可復禁。” 沮，在呂翻。復，扶又翻。 上大怒，誅〈聳夫〉於〈壽陽〉。〈聳夫〉勇健，諸偏裨莫及也。	1
〈牛仙客〉旣爲〈林甫〉所引，專給唯諾而已。 唯，于癸翻。 然二人皆謹守格式，百官遷除，各有常度，雖奇才異行，不免終老常調； 行，下孟翻。調，徒弔翻。 其以巧諂邪險自進者，則超騰不次，自有他蹊矣。〈林甫〉城府深密，人莫窺其際。好以甘言啗人，而陰中傷之，不露辭色。凡爲上所厚者，始則親結之，及位勢稍逼，輒以計去之。 中，竹仲翻。去，羌呂翻。 雖老姦巨猾，無能逃於其術者。 如〈韋堅〉﹑〈楊愼矜〉﹑〈王鉷〉之類是也。	1
〈狄仁傑〉爲〈寧州〉刺史。右臺監察御史〈晉陵〉〈郭翰〉巡察〈隴右〉，所至多所按劾。 監，古銜翻。劾，戶槪翻，又戶得翻。 入〈寧州〉境，耆老歌刺史德美者盈路；〈翰〉薦之於朝， 朝，直遙翻。 徵爲冬官侍郞。	1
春气满林香，春游不可忘。落花吹欲尽，垂柳折还长。桑女淮南曲，金鞍塞北装。行行小垂手，日暮渭川阳。	0
千里相送，终于一别。	0
39十二月，己丑，〈魏王〉〈珪〉卽皇帝位，大赦，改元〈天興〉。命朝野皆束髮加帽。 朝，直遙翻；下同。《說文》曰：帽，小兒蠻夷蒙頭衣。《晉書》《輿服志》曰：帽，猶冠也，義取於蒙覆其首；其本纚也。古者冠無幘，冠下有纚，以繒爲之。後世施幘於冠，因復裁纚爲帽，自乘輿宴居下至庶人無爵者皆服之。〈江〉左時，野人已著帽，人士亦往往而然，但其頂圓耳，後乃高其屋云。纚，所爾翻。 追尊遠祖〈毛〉以下二十七人皆爲皇帝； 〈魏〉諡〈毛〉爲〈成皇帝〉。五世至〈推寅〉，南遷大澤，方千餘里，諡〈宣皇帝〉。七世至〈鄰〉始南出，居〈匈奴〉故地，諡〈獻皇帝〉。〈獻帝〉之子曰〈詰汾〉，諡〈聖武皇帝〉。 諡   六世祖〈力微〉曰〈神元皇帝〉，廟號〈始祖〉；祖〈什翼犍〉曰〈昭成皇帝〉，廟號〈高祖〉；父〈寔〉曰〈獻明皇帝〉。 諡〈力微〉曰〈神元皇帝〉，子〈沙漠汗〉曰〈文皇帝〉，〈沙漠汗〉之子〈弗政〉曰〈思皇帝〉。〈弗政〉卒，〈力微〉之子〈祿官〉立，諡曰〈昭皇帝〉，分國爲三部，〈猗㐌〉﹑〈猗盧〉，〈沙漠汗〉之二子，與〈祿官〉分統三部。〈猗㐌〉西略，服屬諸國，諡曰〈桓皇帝〉。〈猗盧〉自〈祿官〉之卒，合三部爲一，又助〈晉國〉以益強，諡〈穆皇帝〉。〈猗盧〉死，〈祿官〉之子〈鬱律〉繼之，諡〈平文皇帝〉。〈鬱律〉弒，〈猗㐌〉之子〈賀傉〉立，諡〈惠皇帝〉。〈賀傉〉卒，弟〈紇那〉立，諡〈煬皇帝〉。〈翳魏〉者，〈鬱律〉之子，國人逐〈紇那〉而立之，諡〈烈皇帝〉。 〈魏〉之舊俗，孟夏祀天及東廟， 宗廟在東，蓋亦左祖之義。 季夏帥衆卻霜於〈陰山〉，孟秋祀天於西郊。至是，始依倣古制，定郊廟朝饗禮樂，然惟孟夏祀天親行， 〈杜佑〉曰：〈魏道武〉〈天賜〉二年，祀天于西郊，爲方壇，東爲二陛，土陛無等，周垣四門，各依方色爲名。置木主七於壇上，牲用白犢﹑黃駒﹑白羊各一。祭之日，帝御大駕至郊所，立靑門內，近南，西面；內朝臣皆位於壇北，外朝臣及大人﹑方客咸位於靑門外，后率六宮自黑門入，列於靑門內，近北，並西面。廩犧令掌牲，陳於壇前。女巫執鼓，立於壇東，西面。帝七族子弟七子執酒在巫南，西面北上。女巫升壇搖鼓，帝拜，后肅拜，內外百官拜祀訖，乃殺牲七；執酒七人，西向，以酒洒天﹑神主，復拜。如此者三，禮畢而退。自是歲一祭。 其餘多有司攝事。又用〈崔宏〉議，自謂〈黃帝〉之後， 〈魏收〉曰：〈魏〉之先出自〈黃帝〉，〈黃帝〉子曰〈昌意〉。〈昌意〉之子受封北國，有〈大鮮卑山〉，因以爲號。其後世爲君長，統〈幽都〉之北，廣漠之野。〈黃帝〉以土德王，北俗謂土爲“托”，謂后爲“跋”，故以〈托跋〉爲氏。 以土德王。徙六州二十二郡守宰﹑豪傑二千家于〈代都〉，東至〈代郡〉， 〈魏〉都〈平城〉，以〈平城〉爲〈代都〉，依〈漢〉建國之名也。〈漢〉〈平城縣〉本屬〈鴈門郡〉，而〈代郡〉治〈桑乾〉，〈後漢〉徙〈高柳〉，〈晉〉徙〈平舒〉。〈魏收〉《地形志》之〈上谷郡〉，〈晉〉之〈代郡〉也，〈唐〉爲〈蔚州〉之地。〈魏〉之〈代都〉，〈唐〉爲〈雲州〉   〈雲中縣〉之地。 西及〈善無〉，南極〈陰館〉， 〈善無縣〉，〈漢〉屬〈鴈門郡〉，〈後漢〉屬〈定襄郡〉，〈元魏〉〈天平〉二年置〈善無郡〉。〈班〉《志》，〈陰館縣〉屬〈鴈門郡〉，本〈樓煩鄕〉，〈景帝〉後三年置。〈陰館縣〉有〈累頭山〉，〈治水〉所出。《五代史志》，〈代州〉〈鴈門縣〉有〈纍頭山〉。則〈漢〉之〈陰館縣〉已併入〈鴈門縣〉矣。 北盡〈參合〉，皆爲畿內，其外四方﹑四維置八部師 【〈張〉：“師”作“帥”。】 以監之。 《魏書》作“八部帥”。八部帥勸課農耕，量校收入，以爲殿最。監，工銜翻。	1
深嗟尔更无兄弟，自叹予应绝子孙。寂寞讲堂基址在，何人车马入高门。	0
太后嘗問〈仁傑〉：“朕欲得一佳士用之，誰可者？”〈仁傑〉曰：“未審陛下欲何所用之？”太后曰：“欲用爲將相。” 將，卽亮翻。相，悉亮翻。 〈仁傑〉對曰：“文學緼藉， 縕，於問翻。藉，慈夜翻。 則〈蘇味道〉﹑〈李嶠〉固其選矣。必欲取卓犖奇才， 犖，呂角翻。 則有〈荆州〉長史〈張柬之〉，其人雖老，宰相才也。”太后擢〈柬之〉爲〈洛州〉司馬。 自大州長史進神州司馬，故曰擢。 數日，又問〈仁傑〉，對曰：“前薦〈柬之〉，尙未用也。”太后曰：“已遷矣。”對曰：“臣所薦者可爲宰相，非司馬也。”乃遷秋官侍郞；久之，卒用爲相。 卒，子恤翻。 〈仁傑〉又嘗薦夏官侍郞〈姚元崇〉﹑監察御史〈曲阿〉〈桓彥範〉﹑〈太州〉刺史〈敬暉〉等數十人， 監，古銜翻。〈武德〉三年，以〈幷州〉之〈太谷〉﹑〈祈〉〔祁〕〈縣〉置〈太州〉，六年，州廢；當是此時復置也。《考異》曰：《梁公傳》云：“〈張柬之〉﹑〈桓彥範〉﹑〈敬暉〉﹑〈崔玄暐〉﹑〈袁恕己〉皆公所薦。公嘗退食之後，謂五公曰：‘所恨衰老，身先朝露，不得見五公盛事，冀各保愛，願盡本心。’五公心知目擊，懸悟公意。公寢疾，五公候問，偶對終日，竟無一言。少頃，流涕及枕，但相視而已。五公退出，遞不測其由。〈袁恕己〉曰：‘豈不氣力轉羸，須問家事乎？’〈張柬之〉曰：‘未聞大賢廢國謀家者也。’斯須，命〈張柬之〉﹑〈袁恕己〉﹑〈桓彥範〉三公入，餘二公立於門外，曰：‘向者無言，蓋以二公之故。此二公能斷而不能密，若先與議之，事必外泄，一泄之後，則國異而家亡也。至其時或不與共之，事亦不就。〈梁王〉〈三思〉掌權，可先收而後行也。不然，則必反生   大禍。’〈狄公〉沒後，經歲餘，五公潛會於幽閒之處，敍公當時之言，重結盟約，徹饌之後，相顧欲言，未至其時，恐負前諾，欲言又止，前後數四。〈桓彥範〉乃敍其言。言猶未畢，聞戶牖之外，聲若雷霆，須臾風雨，咫尺莫辨，所坐牀褥悉擲於階下。五公戰懼，不知所據，乃相謂曰：‘此是〈狄公〉忠烈之至，假此靈變以驚衆心，不欲吾輩先論此事，未至其時，不可復言也。’斯須，天淸日明，不異於初。〈易之〉等旣誅，〈袁〉謂〈張公〉曰：‘昔有遺言，使先收〈三思〉，豈可捨諸？’〈張公〉曰：‘但大事畢功，此是机上之物，豈有逃乎！’後〈梁王〉交通於內，五公果爲所譖，俱遭流竄，所期興廢年月，遺約軌模少無異也。”按〈柬之〉等五人偶同時在位，協力立功，〈仁傑〉豈能預知其事，舉此五人，專欲使之輔立太子邪！且〈易之〉等若有可誅之便，太子有可立之勢，〈仁傑〉身爲宰相，豈待五年之後，須〈柬之〉等然後發邪！此蓋作傳者因五人建興復之功，附會其事，云皆〈仁傑〉所舉，受教於〈仁傑〉耳。其言譎怪無𥡴，今所不取。《舊傳》惟著舉〈柬之〉﹑〈彥範〉﹑〈暉〉三人姓名，今從之。 率爲名臣。或謂〈仁傑〉曰：“天下桃李，悉在公門矣。” 〈程大昌〉《演繁露》：〈趙簡子〉謂〈陽虎〉曰：“惟賢者爲能報恩，不肖者不能矣。夫植桃李者，夏得休息，秋得其食；植蒺蔾者，夏不得休息，秋得其刺焉。今子之所得者，蒺蔾也。”今世通以所薦士爲桃李者，說皆本此。 〈仁傑〉曰：“薦賢爲國，非爲私也。” 爲，于僞翻；下爲之同。	1
52九月，〈北漢〉主遣招討使〈李存瓌〉將兵自〈團柏〉入寇。〈契丹〉欲引兵會之， “契丹”之下，當有“主”字。   與酋長議於〈九十九泉〉。 《魏土地記》曰：〈沮陽城〉東八十里有〈牧牛山〉，山下有〈九十九泉〉，卽〈滄河〉之上源也。按〈魏收〉《魏書》：〈天賜〉三年，八月，〈魏〉主登〈武要〉北原，觀〈九十九泉〉。〈武要縣〉，〈漢〉屬〈定襄郡〉東部都尉治所。〈宋白〉曰：〈九十九泉〉，在〈幽州〉西北一千餘里。 諸部皆不欲南寇，〈契丹〉主強之，癸亥，行至〈新州〉之 【〈章〉：十二行本“之”下有“西”字；乙十一行本同；〈孔〉本同；〈張〉校同。】 〈火神淀〉， 〈契丹〉雖破〈晉〉，其力亦疲，諸部瘡痍未瘳，羸耗未復，故不欲南寇。〈宋白〉曰：〈火神淀〉在〈新州〉西。強，其兩翻。淀，徒練翻。淺水曰淀。 〈燕王〉〈述軋〉及〈偉王〉之子〈太寧王〉〈漚僧〉作亂， 漚，烏侯翻。 弑〈契丹〉主而立〈述軋〉。〈契丹〉主〈德光〉之子 【〈章〉：十二行本“子”下有“齊王”二字；乙十一行本同；〈孔〉本同；〈張〉校同。】 〈述律〉逃入南山，諸部奉〈述律〉以攻〈述軋〉﹑〈漚僧〉，殺之，幷其族黨。立〈述律〉爲帝，改元〈應曆〉。自〈火神淀〉入〈幽州〉，遣使吿于〈北漢〉，〈北漢〉主遣樞密直學士〈上黨〉〈王得中〉如〈契丹〉，賀卽位，復以叔父事之，請兵以擊〈晉州〉。	1
邂逅相逢萼岭边，对倾浮蚁共谈玄。拟将剑法亲传授，却为迷人未有缘。	0
水榭花繁处，春晴日午前。鸟窥临槛镜，马过隔墙鞭。	0
初，〈劉琨〉用〈陳留〉太守〈焦求〉爲〈兗州〉刺史，〈荀藩〉又用〈李述〉爲〈兗州〉刺史；〈述〉欲攻〈求〉，〈琨〉召〈求〉還。及〈鄴城〉失守，〈琨〉復以〈劉演〉爲〈兗州〉刺史，鎭〈廩丘〉。前中書侍郞〈郗鑒〉，少以淸節著名，帥〈高平〉千餘家避亂保〈嶧山〉， 《水經註》：〈嶧山〉在〈鄒縣〉北，〈繹邑〉之所依以爲名也。山東西二十里，高秀獨出，積石相臨，殆無土壤。石間多孔穴，洞達相通，往往有如數間屋處，其俗謂之“〈嶧〉孔”。遭亂，輒將家入〈嶧〉，外寇雖衆，無所施害。〈晉〉〈永嘉〉中，〈郗鑒〉保此山。今山南有大嶧，名曰〈鄒公嶧〉，《詩》所謂“保有鳧繹”。復，扶又翻。少，詩照翻。帥，讀曰率。嶧，音亦。 〈琅邪王〉〈睿〉就用〈鑒〉爲〈兗州〉刺史，鎭〈鄒山〉。 〈鄒山〉，在〈魯郡〉〈鄒縣〉。《考異》曰：《劉琨集》，〈建興〉二年十一月，壬寅朔，《與丞相牋》曰：“〈焦求〉雖出寒鄕，有文武膽幹。〈苟晞〉用爲〈陳留〉太守，獨在〈河南〉距當〈石勒〉，撫綏有方。〈琨〉以〈求〉行領〈兗州〉刺史。後聞〈荀公〉以〈李述〉爲〈兗州〉，以素論門望，不可與〈求〉同日而論；至於膽幹可以處危，權一時之用，〈李述〉亦不能及〈求〉。而〈王玄〉年少，便欲共討〈求〉。〈琨〉以〈求〉已與〈玄〉構𨻶，便召還。而州界民物，甚不安服〈述〉；二千石及文武大姓，連遣信使求刺史，是以遣兄子〈演〉代〈求〉領〈兗州〉事。往年春正月，遣詣〈鄴〉，至是斬〈王桑〉﹑走〈趙固〉”云云。“今〈勒〉據〈襄國〉，逼近〈鄴城〉，故令〈演〉轉南。〈演〉今治在〈廩丘〉，而〈李述〉﹑〈郗鑒〉並欲爭〈兗州〉，或云爲〈荀公〉所用，或云爲明公所用。大寇未殄而自共尋干戈，此亦大潰也。輒敕〈演〉謹自守而已。”按：〈王桑〉﹑〈趙固〉之敗及〈石勒〉攻〈鄴〉，皆在〈永嘉〉六年。〈琨〉牋又云：“傳〈長安〉消息，主上是〈秦王〉。”又〈建興〉二年十一月丙申朔，元年十一月壬申朔，十二月壬寅朔，然則〈琨〉發牋之日，〈建興〉元年十二月壬寅朔也，傳寫誤耳。 三人各屯一郡，〈兗州〉吏民莫知所從。	1
刻意吟云山，尤知隐沦妙。远公何为者，再诣临海峤。而我高其风，披图得遗照。援毫无逃境，遂展千里眺。淡扫荆门烟，明标赤城烧。青葱林间岭，隐见淮海徼。但指香炉顶，无闻白猿啸。沙门既云灭，独往岂殊调。感对怀拂衣，胡宁事渔钓。安期始遗舄，千古谢荣耀。投迹庶可齐，沧浪有孤棹。	0
〈王猛〉日親幸用事，宗親勳舊多疾之，特進﹑〈姑臧侯〉〈樊世〉，本氐豪，佐〈秦〉主〈健〉定〈關〉中，謂〈猛〉曰：“吾輩耕之，君食之邪？”〈猛〉曰：“非徒使君耕之，又將使君炊之！”〈世〉大怒曰：“要當懸汝頭於〈長安〉城門；不然，吾不處世！” 處，昌呂翻。 〈猛〉以白〈堅〉，〈堅〉曰：“必殺此老氐，然後百寮可肅。”會〈世〉入言事，與〈猛〉爭論於〈堅〉前，〈世〉欲起擊〈猛〉；〈堅〉怒，斬之。於是羣臣見〈猛〉皆屛息。 屛氣，不敢息也。氣一出入爲息。屛，必郢翻。	1
虚著褐衣老，浮杯道不成。誓传经论死，不染利名生。厌树遮山色，怜窗向月明。他时随范蠡，一棹五湖清。	0
（亡）〔世〕莫傳也　從〈南監〉本﹑〈龍谿〉本﹑〈學海堂〉本改。	1
〈楚〉騎來衆，〈漢王〉擇軍中可爲騎將者，皆推故〈秦〉騎士〈重泉〉人〈李必〉﹑〈駱甲〉； 〈班〉《志》，〈重泉縣〉屬〈馮翊〉。《括地志》：〈重泉〉故城，在〈同州〉〈蒲城縣〉東南四十五里。《姓譜》：〈齊太公〉之後有〈公子駱〉，子孫以爲氏。又《史記》：〈惡來革〉之玄孫曰〈大駱〉。 〈漢王〉欲拜之。〈必〉﹑〈甲〉曰：“臣故〈秦〉民，恐軍不信臣；願得大王左右善騎者傅之。” 〈如淳〉曰：傅，音附，猶言隨從者。 乃拜〈灌嬰〉爲中大夫令，〈李必〉﹑〈駱甲〉爲左右校尉，將騎兵擊〈楚〉騎於〈滎陽〉東，大破之，〈楚〉以故不能過〈滎陽〉而西。〈漢王〉軍〈滎陽〉，築甬道屬之〈河〉，以取〈敖倉〉粟。 《括地志》：〈敖倉〉在〈鄭州〉〈滎陽〉西北十五里。縣門之東北臨〈汴水〉，南帶〈三皇山〉。屬，之欲翻。	1
重赐弓刀内宴回，看人城外满楼台。君臣不作多时别，收尽边旗当日来。	0
去去凌晨回见星，木兰舟稳画桡轻。白波潭上鱼龙气，红树林中鸡犬声。蜜炬烧残银汉昃，羽觞飞急玉山倾。此时检点诸名士，却是渔翁无姓名。	0
25初太傅〈越〉與〈苟晞〉親善，引升堂，結爲兄弟。司馬〈潘滔〉說〈越〉曰：“〈兗州〉衝要，〈魏武〉以之創業。 事見六十卷﹑六十一卷。 〈苟晞〉有大志，非純臣也，久令處之，則患生心腹矣。 處，昌呂翻。 若遷于〈靑州〉，厚其名號，〈晞〉必悅。公自牧〈兗州〉，經緯諸夏，藩衞本朝，此所謂爲之於未亂者也。” 《老子》曰：其安易持，其未兆易謀，其脆易破，其微易散；爲之於未有，治之於未亂。緯，于貴翻。夏，戶雅翻。朝，直遙翻。 〈越〉以爲然。癸卯，〈越〉自爲丞相，領〈兗州〉牧，都督〈兗〉﹑〈豫〉﹑〈司〉﹑〈冀〉﹑〈幽〉﹑〈幷〉諸軍事。 〈杜佑〉曰：〈晉〉司徒與丞相通職，更置迭廢，未嘗並立，至〈永嘉〉元年始兩置焉，〈王衍〉爲司徒，〈東海王〉〈越〉爲丞相。 以〈晞〉爲征東大將軍﹑開府儀同三司，加侍中﹑假節﹑都督〈靑州〉諸軍事，領〈靑州〉刺史，封〈東平郡公〉。〈越〉﹑〈晞〉由是有𨻶。 爲   後〈晞〉馳檄罪狀〈越〉張本。	1
8癸亥，詔〈袁粲〉鎭〈石頭〉。〈粲〉性沖靜，每有朝命，常固辭； 朝，直遙翻。 逼切不得已，乃就職。至是知〈蕭道成〉有不臣之志，陰欲圖之，卽時順命。 爲〈袁粲〉以〈石頭〉死節張本。	1
4夏，四月，甲戌，車駕還宮。	1
秋，七月，加〈劉裕〉〈北靑〉﹑〈冀〉二州刺史。 〈晉氏〉南渡，立〈南靑〉﹑〈冀〉二州於〈淮〉南，〈北靑〉﹑〈冀〉二州於〈齊〉地。	1
夫何秋夜之无情兮，皎皛悠悠而太长。圜户杳其幽邃兮，愁人披此严霜。见河汉之西落，闻鸿雁之南翔。山有桂兮桂有芳，心思君兮君不将。忧与忧兮相积，欢与欢兮两忘。风袅袅兮木纷纷，凋绿叶兮吹白云。寸步千里兮不相闻，思公子兮日将曛。林已暮兮鸟群飞，重门掩兮人径稀。万族皆有所托兮，蹇独淹留而不归。	0
尔母溺情连夜哭，我身因事有时悲。钟声欲绝东方动，便是寻常上学时。	0
7冬，無冰。	1
30置左﹑右神武軍，取元從子弟充， 元從子弟，謂從帝〈馬嵬〉北行及自〈靈武〉還〈京師〉者。從，才用翻。 其制皆如四軍，總謂之北牙六軍。 左﹑右羽林，左﹑右龍武，左﹑右神武，謂之北牙六軍。 又擇善騎射者千人爲殿前射生手，分左﹑右廂，號曰英武軍。 騎，奇寄翻。	1
林中观易罢，溪上对鸥闲。楚俗饶辞客，何人最往还。	0
惆怅至日暮，寒鸦啼树林。破阶苔色厚，残壁雨痕深。命与时不遇，福为祸所侵。空馀行径在，令我叹人吟。	0
桃花园，宛转属旌幡。	0
贫女铜钗惜于玉，失却来寻一日哭。嫁时女伴与作妆，头戴此钗如凤凰。双杯行酒六亲喜，我家新妇宜拜堂。镜中乍无失髻样，初起犹疑在床上。高楼翠钿飘舞尘，明日从头一遍新。	0
7初，〈安次〉人〈齊涉〉聚衆八千餘家據〈新栅〉，降〈燕〉， 〈安次縣〉，〈前漢〉屬〈勃海〉，〈後漢〉屬〈廣陽國〉，〈晉〉屬〈燕國〉。〈新柵〉蓋在〈魏郡〉界。降，戶江翻。 〈燕〉主〈垂〉拜〈涉〉〈魏郡〉太守。旣而復叛，連〈張願〉，〈願〉自帥萬餘人進屯〈祝阿〉之〈瓮口〉， 〈祝阿縣〉，〈漢〉屬〈平原郡〉，〈晉〉屬〈濟南郡〉。〈願〉自〈泰山〉進屯焉。〈劉昫〉曰：〈齊州〉〈禹城縣〉，〈漢〉〈祝阿縣〉，〈天寶〉元年，更名。〈宋白〉曰：〈祝阿〉，猶〈東阿〉也，古〈祝國〉〈黃帝〉之後。按古〈東阿〉，〈齊〉爲〈東阿〉，〈漢〉爲〈祝阿縣〉，故城在今〈豐齊縣〉東北二里；〈唐〉改〈禹城〉。復，扶又翻。帥，讀曰率。瓮，烏貢翻。 招〈翟遼〉，共應〈涉〉。	1
香气传空满，妆花映薄红。歌声天仗外，舞态御楼中。	0
〈新野王〉〈歆〉將之鎭， 將出鎭〈荆州〉也。 與〈冏〉同乘謁陵， 乘，繩正翻。 因說〈冏〉曰：“〈成都王〉至親， 帝弟   之親，故曰至親。說，輸芮翻。 同建大勳，今宜留之與輔政；若不能爾，當奪其兵權。”〈常山王〉〈乂〉與〈成都王〉〈穎〉俱拜陵，〈乂〉謂〈穎〉曰：“天下者，先帝之業，王宜維正之。”聞其言者莫不憂懼。 憂懼者，以〈冏〉與〈乂〉﹑〈穎〉必阻兵相圖，將罹其禍也。 〈盧志〉謂〈穎〉曰：“〈齊王〉衆號百萬，與〈張泓〉等相持不能決；大王逕前濟〈河〉，功無與貳。今〈齊王〉欲與大王共輔朝政。〈志〉聞兩雄不俱立，宜因太妃微疾，求還定省， 〈穎〉母〈程才人〉冊爲〈成都太妃〉。《記》《曲禮》：凡爲人子者，冬溫而夏凊，昏定而晨省。省，悉景翻。 委重〈齊王〉，以收四海之心， 委朝政之重於〈齊王〉，則四海之人謂〈穎〉功大不居，將歸心於〈穎〉。 此計之上也。”〈穎〉從之。帝見〈穎〉于東堂，慰勞之。 勞，力到翻。 〈穎〉拜謝曰：“此大司馬〈冏〉之勳，臣無豫焉。”因表稱〈冏〉功德，宜委以萬機，自陳母疾，請歸藩。卽辭出，不復還營，便謁太廟，出自〈東陽城門〉， 〈洛陽〉城東面北頭第二門曰〈東陽門〉。 遂歸〈鄴〉。遣信與〈冏〉別，〈冏〉大驚，馳出送〈穎〉，至〈七里澗〉，及之。 《水經註》：〈鴻臺陂〉在〈洛陽〉東北二十里，其水東流，左合〈七里澗〉。〈武帝〉〈泰始〉十年，立城東〈七里澗〉石橋。 〈穎〉住車言別，流涕滂沱， 滂沱，淚下如雨也。 惟以太妃疾苦爲憂，不及時事。由是士民之譽皆歸〈穎〉。	1
9冬，十月，〈泰山〉太守〈諸葛攸〉攻〈燕〉〈東郡〉，入〈武陽〉， 〈後漢〉〈東郡〉治〈東武陽〉。〈武帝〉〈咸康〉二年，封子〈允〉，以“東”不可爲國名，而〈東郡〉有〈濮陽縣〉，改曰〈濮陽國〉。〈允〉改封〈淮南〉，還曰〈東郡〉。〈趙王〉〈倫〉篡位，廢太孫〈臧〉爲〈濮陽王〉，〈東郡〉遂名〈濮陽〉。此，蓋〈燕〉復名〈東郡〉。《晉志》：〈武陽縣〉分屬〈陽平郡〉。〈劉昫〉曰：〈魏州〉〈朝城縣〉，〈隋〉〈武陽縣〉地，〈天寶〉七年更名。 〈燕〉主〈儁〉遣大司馬   〈恪〉統〈陽騖〉及〈樂安王〉〈臧〉之兵以擊之。〈攸〉敗走，還〈泰山〉，〈恪〉遂渡〈河〉，略地〈河南〉，分置守宰。	1
〈倭國〉遣使入貢， 倭，烏禾翻。 上遣〈新州〉刺史〈高表仁〉持節往撫之；〈表仁〉與其王爭禮，不宣命而還。 還，從宣翻，又如字。	1
鵁鶄飞起郡城东，碧江空，半滩风。越王宫殿，蘋叶藕花中。帘卷水楼鱼浪起，千片雪，雨濛濛。	0
眼想心思梦里惊，无人知我此时情。不如池上鸳鸯鸟，双宿双飞过一生。	0
洞中犹说看桃花，轻絮狂飞自俗家。正是阶前开远信，小娥旋拂碾新茶。	0
桑林映陂水，雨过宛城西。留醉楚山别，阴云暮霋霋。	0
莺声撩乱曙灯残，暗觅金钗动晓寒。犹带春酲懒相送，樱桃花下隔帘看。	0
弥天称圣哲，象法初繄赖。弘道识行藏，匡时知进退。秦王轻与举，习生重酬对。学文古篆中，义显心经内。法服应华夏，金言流海岱。西方浮云间，更陪龙华会。	0
5壬辰，羣臣上表，以“〈函谷〉靈符，潛應年號；先天不違， 《易》曰：先天而天不違。先，悉薦翻。 請於尊號加‘天寶’字。”從之。	1
共惜连城宝，翻为无当卮。讵惭君子贵，深讶拙工隳。泛蚁功全少，如虹色不移。可怜珍砾石，何计辨糟醨。江海诚难满，盘筵莫妄施。纵乖斟酌意，犹得奉光仪。	0
以〈鍾紹京〉爲中書令。〈鍾紹京〉少爲司農錄事， 〈唐〉九寺皆有錄事，官九品，蓋流外也。少，詩照翻。 旣典朝政， 朝，直遙翻；下同。 縱情賞罰，衆皆惡之。 惡，烏路翻。 太常少卿〈薛稷〉勸其上表禮讓， 上，時掌翻。 〈紹京〉從之。〈稷〉入言於上曰：“〈紹京〉雖有勳勞，素無才德，出自胥徒，一旦超居元宰，恐失聖朝具瞻之美。” 《詩》云：赫赫師尹，民具爾瞻。 上以爲然。丙午，改除戶部尙書，尋出爲〈蜀州〉刺   史。 《舊志》，〈蜀州〉去〈京師〉三千三百三十二里。	1
倏忽堕鹓行，天南去路长。片言曾不谄，获罪亦何伤。象恋藏牙浦，人贪卖子乡。此心终合雪，去已莫思量。	0
〈趙烈侯〉薨，國人立其弟〈武侯〉。	1
〈漢〉尙書〈義陽〉〈鄧芝〉言於〈諸葛亮〉曰：“今主上幼弱，初卽尊位，宜遣大使重申〈吳〉好。” 使，疏吏翻；下同。申，亦重也；所以申固盟約也。重，直用翻。好，呼到翻；下同。 〈亮〉曰：“吾思之久矣，未得其人耳，今日始得之。”〈芝〉問：“其人爲誰？”〈亮〉曰：“卽使君也。”乃遣〈芝〉以中郞將脩好於〈吳〉。冬，十月，〈芝〉至〈吳〉，時〈吳王〉猶未與〈魏〉絕，狐疑，不時見〈芝〉。〈芝〉乃自表請見曰：“臣今來，亦欲爲〈吳〉，非但爲〈蜀〉也。” 爲，于僞翻。 〈吳王〉見之，曰：“孤誠願與〈蜀〉和親，然恐〈蜀〉主幼弱，國小勢偪，爲〈魏〉所乘，不自保全耳。”〈芝〉對曰：“〈吳〉﹑〈蜀〉二國，四州之地。 四州，〈荆〉﹑〈揚〉﹑〈梁〉﹑〈益〉也。 大王命世之英，〈諸葛亮〉亦一時之傑也。〈蜀〉有重險之固， 重險，謂外有〈斜〉﹑〈駱〉﹑〈子午〉之險，內有〈劍閣〉之險也。重，直龍翻。 〈吳〉有〈三江〉之阻。 〈韋昭〉曰：〈三江〉，〈吳松江〉﹑〈錢塘江〉﹑〈浦陽江〉也。《吳地記》云：〈松江〉東北行七十里得〈三江口〉，東北入海爲〈婁江〉，東南入海爲〈東江〉，   幷〈松江〉爲〈三江〉。 合此二長，共爲脣齒，進可幷兼天下，退可鼎足而立，此理之自然也。大王今若委質於〈魏〉， 質，如字。 〈魏〉必上望大王之入朝， 朝，直遙翻。 下求太子之內侍，若不從命，則奉辭伐叛，〈蜀〉亦順流見可而進，如此，〈江〉南之地非復大王之有也。”〈吳王〉默然良久曰：“君言是也。”遂絕〈魏〉，專與〈漢〉連和。	1
9甲戌，改〈威勝軍〉曰〈武勝軍〉。 舊以〈鄧州〉爲〈威勝軍〉，今避上名而改之。	1
泉石磷磷声似琴，闲眠静听洗尘心。莫轻两片青苔石，一夜潺湲直万金。	0
我本长生深山内，更何入他不二门。争如访取旧时伴，休更朝夕劳神魂。	0
代邸东南龙跃泉，清漪碧浪远浮天。楼台影就波中出，日月光疑镜里悬。雁沼洄流成舜海，龟书荐社应尧年。大川既济惭为楫，报德空思奉细涓。	0
廣（漢）既歸東海　從《漢書》《疏廣傳》删。	1
2丁未，毀〈三陽宮〉，以其材作〈興泰宮〉於〈萬安山〉。 〈萬安山〉在〈洛州〉〈壽安縣〉西南四十里。 二宮皆〈武三思〉建議爲之，請太后每歲臨幸，功費甚廣，百姓苦之。左拾遺〈盧藏用〉上疏，以爲：“左右近臣多以順意爲忠，朝廷具僚皆以犯忤爲戒， 上，時掌翻。疏，所去翻。朝，直遙翻。忤，五故翻。 致陛下不知百姓失業，傷陛下之仁。陛下誠能以勞人爲辭，發制罷之，則天下皆知陛下苦己而愛人也。”不從。〈藏用〉，〈承慶〉之弟孫也。 〈盧承慶〉見二百卷〈顯慶〉二年。	1
偶有冲天气，都无处世才。未容荣路稳，先蹋祸机开。分久沉荆掾，惭经厕柏台。理推愁易惑，乡思病难裁。夜伴吴牛喘，春惊朔雁回。北人肠断送，西日眼穿颓。唯望魂归去，那知诏下来。涸鱼千丈水，僵燕一声雷。幽匣提清镜，衰颜拂故埃。梦云期紫阁，厌雨别黄梅。亲戚迎时到，班行见处陪。文工犹畏忌，朝士绝嫌猜。新识蓬山杰，深交翰苑材。连投珠作贯，独和玉成堆。剧敌徒相轧，羸师亦自媒。磨砻刮骨刃，翻掷委心灰。恐被神明哭，忧为造化灾。私调破叶箭，定饮搴旗杯。金宝潜砂砾，芝兰似草莱。凭君毫发鉴，莫遣翳莓苔。	0
六年（乙酉﹑八六五）	1
岂独年相迫，兼为病所侵。春来痰气动，老去嗽声深。眼暗犹操笔，头斑未挂簪。因循过日月，真是俗人心。	0
〈鎭南〉節度使〈鍾傳〉以養子〈延規〉爲〈江州〉刺史。〈傳〉薨，軍中立其子〈匡時〉爲留後。〈延規〉恨不得立，遣使降〈淮南〉。 《考異》曰：《實錄》：“初，〈鍾傳〉養〈上藍院〉僧爲子，曰〈延圭〉，補〈江州〉刺史。〈傳〉卒，遂召〈淮〉師陷其城。”今從《十國紀年》﹑《吳史》。	1
〈涼〉之羣臣請與〈秦〉連和，〈隆〉不許。〈安定公〉〈超〉曰：“今資儲內竭，上下嗷嗷，雖使〈張〉﹑〈陳〉復生，亦無以爲策。 〈張良〉﹑〈陳平〉，智謀之士，故稱之。 陛下當思權變屈伸，何愛尺書﹑單使爲卑辭以退敵！ 使，疏吏翻。 敵去之後，脩德政以息民，若卜世未窮，何憂舊業之不復！ 〈周成王〉定鼎于〈郟鄏〉，卜世三十，卜年七百。 若天命去矣，亦可以保全宗族。不然，坐守困窮，終將何如？”〈隆〉乃從之，九月，遣使請降於〈秦〉。 降，戶江翻；下同。《考異》曰：《姚興載記》，〈姚平〉伐〈魏〉與〈姚碩德〉伐〈呂隆〉同時。《魏書》，〈天興〉五年五月〈姚平〉來侵。〈晉〉〈元興〉元年，〈秦〉〈弘始〉四年也。《晉帝紀》﹑《晉春秋》皆云“〈隆安〉五年降〈秦〉”。《十六國》《西秦春秋》云：“〈太初〉十四年﹑五月，〈乾歸〉隨〈姚碩德〉伐〈涼〉。”《南涼春秋》云：“〈建和〉二年，七月，〈姚碩德〉伐〈呂隆〉，〈孤〉攝〈廣武〉守軍以避之。”皆〈隆安〉五年也。按〈秦〉小國，旣與〈魏〉相持，豈暇更興兵伐〈涼〉！蓋《載記》之誤也。今以《晉帝紀》﹑《晉春秋》﹑《十六國》《西秦》﹑《南涼春秋》爲據。 〈碩德〉表〈隆〉爲鎭西大將軍﹑〈涼州〉刺史﹑〈建康公〉。〈隆〉遣子弟及文武舊臣〈慕容筑〉﹑〈楊穎〉等五十餘家入質于〈長安〉。 〈慕容筑〉，〈燕〉宗室也。〈苻堅〉滅〈燕〉，其宗室悉補邊郡，故〈筑〉留〈河西〉。筑，張六翻。質，音致；下爲質同。 〈碩德〉軍令嚴整，秋毫不犯，祭先賢，禮名士，西土悅之。	1
内鹰笼脱解红绦，斗胜争飞出手高。直上碧云还却下，一双金爪掬花毛。	0
2六月，〈代孝王〉〈參〉薨。 〈參〉，前二年封於〈太原〉，三年徙〈代〉。	1
职与才相背，心将口自言。磨铅教切玉，驱鹤遣乘轩。只合居岩窟，何因入府门。年终若无替，转恐负君恩。	0
14廢后〈王氏〉卒，後宮思慕后不已，上亦悔之。	1
輶轩遵上国，仙佩下灵关。尊酒方无地，联绻喜暂攀。离言欲赠策，高辨正连环。野径浮云断，荒池春草斑。残花落古树，度鸟入澄湾。欲叙他乡别，幽谷有绵蛮。	0
平原池阁在谁家，双塔丛台野菊花。零落故宫无入路，西来涧水绕城斜。	0
不肯资章甫，胜衣被木兰。今随秣陵信，欲及蔡州坛。野寺钟声远，春山戒足寒。归来次第学，应见后心难。	0
〈太后〉好佛，營建諸寺，無復窮已，令諸州各建五級浮圖，民力疲弊。諸王﹑貴人﹑宦官﹑羽   林各建寺於〈洛陽〉，相高以壯麗。〈太后〉數設齋會，施僧物動以萬計， 好，呼到翻。數，所角翻。施，式豉翻。 賞賜左右無節，所費不貲，而未嘗施惠及民。府庫漸虛，乃減削百官祿力。 祿，在官所受之祿。力，在官所用白直也。 〈任城王〉〈澄〉上表，以爲“〈蕭衍〉常蓄窺覦之志， 覦，音俞。 宜及國家強盛，將士旅力，早圖混壹之功。比年以來， 比，毗至翻。 公私貧困，宜節省浮費以周急務。”〈太后〉雖不能用，常優禮之。	1
榴花新酿绿于苔，对雨闲倾满满杯。荷锸醉翁真达者，卧云逋客竟悠哉。能诗岂是经时策，爱酒原非命世才。门外绿萝连洞口，马嘶应是步兵来。	0
火虐风饕水渍根，霜皴雪皱古苔痕。东风未肯随寒暑，又蘖清香与返魂。	0
26甲申，以〈平盧〉節度使〈侯希逸〉爲〈平盧〉﹑〈靑〉·〈淄〉等六州節度使， 〈靑〉﹑〈淄〉﹑〈齊〉﹑〈沂〉﹑〈密〉﹑〈海〉六州。〈淄州〉，治〈淄川〉，本〈漢〉〈般陽縣〉，〈宋〉僑立〈淸河郡〉及〈貝丘縣〉，〈魏〉爲〈東淸河郡〉；〈隋〉置〈淄州〉，取〈淄水〉爲名。 由是〈靑州〉節度有〈平盧〉之號。	1
2開府儀同三司〈李勣〉爲司空。	1
蟏蛸网上罥蜉蝣，反覆相持死始休。何异浮生临老日，一弹指顷报恩雠。	0
讦直上书难遇主，衔冤下世未成翁。琴尊剑鹤谁将去，惟锁山斋一树风。	0
隋堤柳，汴河旁。夹岸绿阴千里，龙舟凤舸木兰香。锦帆张。因梦江南春景好，一路流苏羽葆。笙歌未尽起横流，锁春愁。	0
〈吳〉之未下也，大臣皆以爲未可輕進，獨〈張華〉堅執以爲必克。〈賈充〉上表稱：“〈吳〉地未可悉定，方夏，〈江〉﹑〈淮〉下濕，疾疫必起，宜召諸軍還，以爲後圖。雖腰斬〈張華〉不足以謝天下。”帝曰：“此是吾意，〈華〉但與吾同耳。”〈荀勗〉復奏，宜如〈充〉表。帝不從。 復，扶又翻。 〈杜預〉聞〈充〉奏乞罷兵，馳表固爭，使至〈轘轅〉而〈吳〉已降。 使，疏吏翻。轘，音環。 〈充〉慚懼，詣闕請罪，帝撫而不問。	1
1春，三月，大赦天下。	1
〈韓生〉說〈項羽〉曰：“〈關〉中阻山帶〈河〉，四塞之地，地肥饒，可都以霸。”〈項羽〉見〈秦〉宮室皆已燒殘破，又心思東歸，曰：“富貴不歸故鄕，如衣繡夜行，誰知之者！”〈韓生〉退曰：“人言〈楚〉人沐猴而冠耳，果然！” 〈師古〉曰：沐猴，獼猴也。言雖著人衣冠，其心不類人也。果然，如人之言也。 〈項羽〉聞之，烹〈韓生〉。	1
12辛亥，〈魏〉主如〈方山〉；丁巳，還宮。	1
岩突金银台，登攀信美哉！白林丛万壑，珠缀结三台。应物尽标胜，冥心无去来。{汞夆/金}明巾铁柱，长欲助盐梅。	0
不资冬日秀，为作暑天寒。先植诚非凤，来翔定是鸾。	0
落絮满衣裳，携琴问酒乡。挂帆南入楚，到县半浮湘。吏散翠禽下，庭闲斑竹长。人安宜远泛，沙上蕙兰香。	0
7閏月，辛酉，〈北宮〉東掖庭永巷署災。	1
玉京人去秋萧索，画檐鹊起梧桐落。欹枕悄无言，月和残梦圆。背灯惟暗泣，甚处砧声急。眉黛小山攒，芭蕉生暮寒。	0
栖鸟不恋枝，喈喈在同声。行子驰出户，依依主人情。昔时霜台镜，丑妇羞尔形。闭匣二十年，皎洁常独明。今日照离别，前途白发生。	0
武原离乱后，真界积尘埃。残月生秋水，悲风起故台。居人今已尽，栖鸽暝还来。不到无生理，应堪赋七哀。	0
侬家真个去，公定随侬否。著处是莲花，无心变杨柳。松龛藏药裹，石唇安茶臼。气味当共知，那能不携手。	0
〈魏〉主如〈定州〉。	1
共敖别將擊河南　〈鈕永建〉校云：按《史記》《項羽本紀》﹑《漢書》《項籍傳》並作“將兵擊〈南郡〉”，不云“〈河南〉”。是時立〈共敖〉爲〈臨江王〉，都〈江陵〉。攷〈裴駰〉《史記集解》引《漢書音義》云“本〈南郡〉改爲〈臨江國〉”。又《漢書》《地理志》：〈江陵〉正屬〈南郡〉。〈項氏〉所封諸侯王皆就其所據地，則〈共敖〉所封，定爲〈南郡〉無疑。〈荀〉《紀》誤。	1
改邑不改井，此是井卦辞。井公莫怪惊，说我成憨痴。我纵有神力，争敢将公归。扬州恶百姓，疑我卷地皮。	0
苦泉羊，洛水浆。	0
2壬子，分〈平盧〉別爲節度，以〈安祿山〉爲節度使。 使，疏吏翻；下同。	1
高人不可有，清论复何深。一见如旧识，一言知道心。明时当薄宦，解薜去中林。芳草空隐处，白云馀故岑。韩侯久携手，河岳共幽寻。怅别千馀里，临堂鸣素琴。	0
郊居杜陵下，永日同携手。仁里霭川阳，平原见峰首。园庐鸣春鸠，林薄媚新柳。上卿始登席，故老前为寿。临当游南陂，约略执杯酒。归欤绌微官，惆怅心自咎。	0
〈西昌侯〉〈鸞〉將謀廢立，引前鎭西諮議參軍〈蕭衍〉與同謀。 〈隨王〉〈子隆〉初以鎭西將軍鎭〈荆州〉，引〈衍〉爲諮議參軍。 〈荆州〉刺史﹑〈隨王〉〈子隆〉，性溫和，有文才；〈鸞〉欲徵之，恐其不從。〈衍〉曰：“〈隨王〉雖有美名，其實庸劣。旣無智謀之士，爪牙唯仗司馬〈垣歷生〉﹑〈武陵〉太守〈卞白龍〉耳。二人唯利是從，若啗以顯職，無有不來；〈隨王〉止須折簡耳。”〈鸞〉從之。徵〈歷生〉爲太子左衞率，〈白龍〉爲游擊將軍； 啗，徒濫翻。折，之舌翻。帥，所律翻。 二人並至。續召〈子隆〉爲侍中﹑撫軍將軍。 此時〈西昌侯〉已有殺諸王之心矣。〈蕭衍〉由是以籌略見用。 〈豫州〉刺史〈崔慧景〉，〈高〉﹑〈武〉舊將， 將，卽亮翻。 〈鸞〉疑之，以〈蕭衍〉爲寧朔將軍，戍〈壽陽〉。〈慧景〉懼，白服出迎； 白服，若得罪而白衣領職者。 〈衍〉撫安之。	1
独坐悲双鬓，空堂欲二更。雨中山果落，灯下草虫鸣。白发终难变，黄金不可成。欲知除老病，唯有学无生。	0
霭霭彤庭里，沈沈玉砌陲。初升九华日，潜暖万年枝。煦妪光偏好，青葱色转宜。每因韶景丽，长沐惠风吹。隐映当龙阙，氛氲隔凤池。朝阳光照处，唯有近臣知。	0
从辞凤阁掌丝纶，便向青云领贡宾。再辟文场无枉路，两开金榜绝冤人。眼看龙化门前水，手放莺飞谷口春。明日定归台席去，鹡鸰原上共陶钧。	0
春月虽至明，终有霭霭光。不似秋冬色，逼人寒带霜。纤粉澹虚壁，轻烟笼半床。分晖间林影，馀照上虹梁。病久尘事隔，夜闲清兴长。拥抱颠倒领，步屣东西厢。风柳结柔援，露梅飘暗香。雪含樱绽蕊，珠蹙桃缀房。杳杳有馀思，行行安可忘。四邻非旧识，无以话中肠。南有居士俨，默坐调心王。款关一问讯，为我披衣裳。延我入深竹，暖我于小堂。视身琉璃瑩，谕指芭蕉黄。复有比丘溢，早传龙树方。口中秘丹诀，肘后悬青囊。锡杖虽独振，刀圭期共尝。未知仙近远，已觉神轻翔。夜久魂耿耿，月明露苍苍。悲哉沈眠士，宁见兹夕良。	0
〈夏〉主擊〈秦〉將〈姚獻〉，敗之； 將，卽亮翻。敗，補邁翻。 遂遣其叔父〈北平公〉〈韋伐〉帥衆一萬攻〈南安〉。 去年〈暮末〉保〈南安〉。 城中大饑，人相食。〈秦〉侍中·征虜將軍〈出連輔政〉﹑侍中·右衞將軍〈乞伏延祚〉﹑   吏部尙書〈乞伏跋跋〉踰城奔〈夏〉；〈秦王〉〈暮末〉窮蹙，輿櫬出降， 〈乞伏氏〉四主，四十九年而滅。櫬，初覲翻。降，戶江翻。 幷〈沮渠興國〉送於〈上邽〉。 〈興國〉爲〈秦〉所禽，見上卷六年。沮，子余翻。 〈秦〉太子司直〈焦楷〉奔〈廣寧〉， 太子司直，掌糾劾宮僚及率府兵。《晉志》無是官，當是〈二趙〉﹑〈燕〉﹑〈秦〉所置。 泣謂其父〈遺〉曰：“大人荷國寵靈， 荷，下可翻。 居藩鎭重任。今本朝顚覆，豈得不率見衆唱大義以殄寇讎！” 朝，直遙翻。見，賢遍翻。 〈遺〉曰：〈楷〉乃築壇誓衆，二旬之間，赴者萬餘人。會〈遺〉病卒， 卒，子恤翻。 〈楷〉不能獨舉事，亡奔〈河西〉。	1
荣启先生挟琴去，厌寻灵胜忆岩栖。白猿垂树窗边月，红鲤惊钩竹外溪。惯采药苗供野馔，曾书蕉叶寄新题。古贤犹怆河梁别，未可匆匆便解携。	0
八年冬，上擊〈韓王信〉餘寇于〈東垣〉，〈建武侯〉〈靳歙〉有功，  遷爲車騎將軍。上還過〈趙〉，〈趙〉相〈貫高〉伏兵〈柏人亭〉，欲爲逆。上宿心動，曰：“〈柏人〉者，迫於人也。”乃去之。初，上過〈〔趙〕〉，  〈趙王〉甚卑恭。上箕踞駡詈，甚辱之。〈貫高〉謂王曰：“皇帝遇王無禮，請殺之。”王囓其指出血，曰：“先人亡國，賴皇帝得復，德流乎子孫。君無出口。”〈高〉等私相謂曰：“吾王長者，終不背德，何 （謂） 〔爲〕汙王？  事成，歸之于王；不成，獨身坐之。”乃陰獨爲謀，而王不知。十有一月，令士卒從軍死者送歸于縣，給衣衾，長吏視葬，祠以少牢。十有二月，至自〈東垣〉。春三月，行如〈洛陽〉。令〔賈〕人無得衣錦繡綺縠絺紵。  九月，至自〈洛陽〉。	1
22五月，〈魏〉〈隴西襄公〉〈李虎〉卒。	1
〈沮渠牧犍〉之亡也， 見上卷十六年。犍，居言翻。 〈涼州〉人〈闞爽〉據〈高昌〉，自稱太守。〈唐契〉爲〈柔然〉所逼，擁衆西趨〈高昌〉， 闞，苦濫翻。守，手又翻。趨，七喩翻。 欲奪其地。〈柔然〉遣其將〈阿若〉追擊之，〈契〉敗死。 〈營陽王〉〈景平〉元年，〈契〉與〈李寶〉同奔〈伊吾〉。 〈契〉弟〈和〉收餘衆奔〈車師前部〉王〈伊洛〉。時〈沮渠安周〉屯〈橫截城〉，〈和〉攻拔之，又拔〈高寧〉﹑〈白力〉二城， 〈李延壽〉曰：〈高昌〉國有四十六鎭，〈交河〉﹑〈田地〉﹑〈高寧〉﹑〈白刃〉﹑〈橫截〉等；餘不具載。“白力”，當作“白刃”。 遣使請降於〈魏〉。 使，疏吏翻。	1
子母相去离，连台拗倒。	0
不（尊）〔遵〕五經之法言　從《漢書》《郊祀志》﹑〈吴慈培〉校改。	1
4夏，四月，甲辰，〈魏〉主東巡〈大寧〉。	1
人谁无耽爱，各亦有所偏。于吾喜尚中，不厌千万泉。诚知湟水曲，远在南海壖。自从得海阳，便欲终老焉。怪石状五岳，旋回枕深渊。激繁似涌云，静同冰镜悬。吾欲以海阳，跨于河洛间。使彼云林客，来游皆忘还。	0
借问愚公谷，与君聊一寻。不寻翻到谷，此谷不离心。行处曾无险，看时岂有深。寄言尘世客，何处欲归临。	0
一叶随西风，君行亦向东。知妾飞书意，无劳待早鸿。	0
漫游樊水阴，忽见旧部曲。尚言军中好，犹望有所属。故令争者心，至死终不足。与之一杯酒，喻使烧戎服。兵兴向十年，所见堪叹哭。相逢是遗人，当合识荣辱。劝汝学全生，随我畬退谷。	0
掌書記〈盧質〉，嗜酒輕傲，嘗呼王諸弟爲豚犬，王銜之；〈承業〉恐其及禍，乘間言曰：“〈盧質〉數無禮， 間，古莧翻。數，所角翻。 請爲大王殺之。”王曰：“吾方招納賢才以就功業，〈七哥〉何言之過也！”〈承業〉起立賀曰：“王能如此，何憂不得天下！”〈質〉由是獲免。 史言〈張承業〉不惟能足兵，且能保護士君子。	1
12辛未，頒《垂拱格》。	1
〈南單于〉〈檀〉死，弟〈拔〉立，爲〈烏𥡴侯尸逐鞮單于〉。 鞮，丁奚翻。 時〈鮮卑〉數寇邊， 數，所角翻；下同。 度〈遼〉將軍〈耿夔〉與〈溫禺犢王〉〈呼尤徽〉將新降者連年出塞擊之，還使屯列衝要。 衝要者，當敵之衝，邊之要地也。〈賢〉曰：還令新降者屯列衝要。降，戶江翻。 〈耿夔〉徵發煩劇，新降者皆怨恨，大人〈阿族〉等遂反， 〈阿族〉者，新降一部之大人也。 脅〈呼尤徽〉欲與俱去。〈呼尤徽〉曰：“我老矣，受〈漢家〉恩，寧死，不能相隨！”衆欲殺之，有救者，得免。〈阿族〉等遂將其衆亡去。中郞將〈馬翼〉與〈胡〉騎追擊，破之，斬獲殆盡。 〈賢〉曰：殆，近也，欲死盡，所餘無幾。	1
爱君溪上住，迟月开前扃。山火照书卷，野风吹酒瓶。为谁留此物，意在眼中青。樵子逗烟墅，渔翁宿沙汀。主人非楚客，莫谩讥独醒。宿昔邢城功，道高心已冥。贪将到处士，放醉乌家亭。	0
6戊申，〈隋〉主還〈長安〉。 去年九月〈隋〉主如〈洛陽〉，今還。	1
幸忝君子顾，遂陪尘外踪。闲花满岩谷，瀑水映杉松。啼鸟忽临涧，归云时抱峰。良游盛簪绂，继迹多夔龙。讵枉青门道，胡闻长乐钟。清晨去朝谒，车马何从容。	0
烟萝初合涧新开，闲上西亭日几回。老病归山应未得，且移泉石就身来。	0
不用频嗟世路难，浮生各自系悲欢。风霜一夜添羁思，罗绮谁家待早寒。	0
妾本江南采莲女，君是江东学剑人。逢君游侠英雄日，值妾年华桃李春。年华灼灼艳桃李，结发簪花配君子。行逢楚汉正相持，辞家上马从君起。岁岁年年事征战，侍君帷幕损红颜。不惜罗衣沾马汗，不辞红粉著刀环。相期相许定关中，鸣銮鸣佩入秦宫。谁误四面楚歌起，果知五星汉道雄。天时人事有兴灭，智穷计屈心摧折。泽中马力先战疲，帐下蛾眉□□□。君王是日无神彩，贱妾此时容貌改。拔山意气都已无，渡江面目今何在。终天隔地与君辞，恨似流波无息时。使妾本来不相识，岂见中途怀苦悲。	0
2壬寅，〈荆州〉刺史〈廬陵威王〉〈續〉卒。 《諡法》：猛以強果曰威。 以〈湘東王〉〈繹〉爲都督〈荆〉·〈雍〉等九州諸軍事﹑〈荆州〉刺史。 雍，於用翻。 〈續〉素貪婪， 婪，盧南翻。 臨終，有啓遣中錄事參軍〈謝宣融〉獻金銀器千餘件， 中錄事參軍，蓋使之錄閤中事，在左右親近者也。件，其輦翻。 上方知其富，因問〈宣融〉曰：“王之金盡此乎？”〈宣融〉曰：“此之謂多，安可加也！大王之過如日月之食，欲令陛下知之，故終而不隱。” 終，謂卒也。 上意乃解。	1
年年渐见南方物，事事堪伤北客情。山鬼趫跳唯一足，峡猿哀怨过三声。帆开青草湖中去，衣湿黄梅雨里行。别后双鱼难定寄，近来潮不到湓城。	0
行乐最宜连夜景，太平方觉有春风。千金尽把酬歌舞，犹胜三边赏战功。	0
甘露太甜非正味，醴泉虽洁不芳馨。杯中此物何人别，柔旨之中有典刑。	0
12九月，乙酉，〈魏〉更定律令。 更，工衡翻。	1
8丙申，〈錢銶〉 【〈章〉：十二行本“銶”作“銖”；乙十一行本同。】 拔〈蘇州〉， 去年冬，〈錢銶〉攻〈蘇州〉，事見上卷。 〈徐約〉亡入海而死。 〈光啓〉三年，〈徐約〉據〈蘇州〉，今走死。 〈錢鏐〉以〈海昌〉都將〈沈粲〉權知〈蘇州〉。	1
〈安州〉防禦使〈家晟〉 《姓苑》：〈家〉姓，〈周〉大夫〈家父〉之後；又〈魯〉公族有〈子家氏〉。 與〈朱全忠〉親吏〈蔣玄暉〉有𨻶，恐及禍，與指揮使〈劉士政〉﹑兵馬監押〈陳可璠〉將兵三千襲〈桂州〉，殺經略使〈周元靜〉而代之。 自〈安州〉遠襲〈桂州〉而克之者，〈江〉﹑〈湘〉城邑荒殘，守兵單弱，道無邀截之患，〈桂〉人不意其至，遂殺其帥而代之。璠，孚袁翻。 〈晟〉醉侮〈可璠〉，〈可璠〉手刃之，推〈士政〉知軍府事，〈可璠〉自爲副使。詔卽以〈士政〉爲經 【〈章〉：十二行本“經”上有“桂管”二字；乙十一行本同；〈孔〉本同；〈退齋〉校同。】 略使。〈玄暉〉，〈吳〉人也。 爲〈劉〉﹑〈陳〉又爲〈馬殷〉所併張本。	1
16先是，諸州長官或上佐歲首親奉貢物入〈京師〉，謂之朝集使， 朝集使，自〈隋〉以來有之。先，悉薦翻。長，知兩翻。朝，直遙翻。使，疏吏翻；下同。 亦謂之考使；〈京師〉無邸，率僦屋與商賈雜居。上始命有司爲之作邸。 僦，卽就翻。賈，音古。爲，于僞翻。	1
尔争伉俪泥中斗，吾整羽仪松上栖。不可遣他天下眼，却轻野鹤重家鸡。	0
慎夫人以下　《漢書》《文帝紀》作“歸夫人以下”。	1
太白东归鹤背吟，镜湖空在酒船沈。今朝忽见银台事，早晚重徵入翰林。	0
5夏，四月，庚午，上幸〈合璧宮〉。	1
昔〈黃帝〉吹九寸之管，得黃鍾正聲，半之爲淸聲，倍之爲緩聲，三分損益之以生十二律。 三分其一而損益之，上生下生而十二律備矣。 十二律旋相爲宮以生七調，爲一均。凡十二均﹑八十四調而大備。遭〈秦〉滅學，歷代治樂者罕能用之。 〈朴〉之言曰：自〈秦〉而下，旋宮聲廢，逮〈東漢〉雖有大予丞〈鮑鄴〉興之，亦人亡而音息。〈漢〉至〈隋〉垂十代，凡數百年，所存者黃鍾之宮一調而已。十二律中唯用七聲，其餘五律謂之啞鍾，蓋不用故也。 〈唐太宗〉之世，〈祖孝孫〉﹑〈張文收〉考正大樂，備八十四調； 見一百九十二卷〈貞觀〉元年。調，徒釣翻；下同。 〈安〉﹑〈史〉之亂，器與工什亡八九，至于〈黃巢〉，蕩盡無遺。時有太常博士〈殷盈孫〉，按《考工記》，鑄鎛鍾十二，編鍾二百四十。 大鍾謂之鎛。小鍾十六枚同在一虡謂之編鍾。鎛，補各翻。 處士〈蕭承訓〉校定石磬，今之在縣者是也。雖有鍾磬之狀，殊無相應之和，其鎛鍾不問音律，但循環而擊，編鍾﹑編磬徒懸而已。絲﹑竹﹑匏﹑土僅有七聲，名爲黃鍾之宮，其存者九曲。考之三曲協   律，六曲參涉諸調；蓋樂之廢缺，無甚於今。	1
5初，〈武后〉誅〈唐〉宗室，有才德者先死，惟〈吳王〉〈恪〉之子〈鬱林侯〉〈千里〉，褊躁無才， 躁，則到翻。 又   數獻符瑞，故獨得免。上卽位，立爲〈成王〉，拜左金吾大將軍。〈武后〉所誅〈唐〉諸王﹑妃﹑主﹑駙馬等皆無人葬埋，子孫或流竄〈嶺表〉，或拘囚歷年，或逃匿民間，爲人傭保。至是，制州縣求訪其柩，以禮改葬， 柩，音舊。 追復官爵，召其子孫，使之承襲，無子孫者爲擇後置之。旣而宗室子孫相繼而至，皆召見， 爲，于僞翻。見，賢遍翻。 涕泣舞蹈，各以親疏襲爵拜官有差。	1
阮氏清风竹巷深，满溪松竹似山阴。门当谷路多樵客，地带河声足水禽。闲伴尔曹虽适意，静思吾道好沾襟。邻翁莫问伤时事，一曲高歌夕照沈。	0
稻黄扑扑黍油油，野树连山涧自流。忆得年时冯翊部，谢郎相引上楼头。	0
5上行幸〈長安〉；五月，乙丑，還宮。	1
〈張安世〉自以父子封侯，在位太盛，乃辭祿，詔都內別藏〈張氏〉無名錢以百萬數。 〈文穎〉曰：都內，主藏官也。〈張晏〉曰：〈安世〉以還官，官不簿也。《百官表》：大司農屬官有都內令﹑丞。 〈安世〉謹愼周密，每定大政，已決，輒移病出。聞有詔令，乃驚，使吏之丞相府問焉。自朝廷大臣，莫知其與議也。 與，讀曰豫。 嘗有所薦，其人來謝，〈安世〉大恨，以爲“舉賢達能，豈有私謝邪！”絕弗復爲通。 〈師古〉曰：有欲謝者皆不通也。一曰：告此人而絕之，更不與相見也。復，扶又翻；下同。爲，于僞翻。余謂絕弗爲通者，   〈安世〉敕其閽人之辭也。 有郞功高不調， 〈師古〉曰：調，選也，音徒釣翻。 自言〈安世〉，〈安世〉應曰：“君之功高，明主所知，人臣執事何長短，而自言乎！”絕不許。已而郞果遷。 〈師古〉曰：〈安世〉外陽距之而實令其遷。 〈安世〉自見父子尊顯，懷不自安，爲子〈延壽〉求出補吏， 爲，于僞翻；下同。 上以爲〈北地〉太守；歲餘，上閔〈安世〉年老，復徵〈延壽〉爲左曹﹑太僕。 以太僕而加左曹官也。	1
七年（丁巳﹑二九七）	1
促刺复促刺，水中无鱼山无石。少年虽嫁不得归，头白犹著父母衣。田边旧宅非所有，我身不及逐鸡飞。出门若有归死处，猛虎当衢向前去。百年不遣踏君门，在家谁唤为新妇。岂不见他邻舍娘，嫁来常在舅姑傍。	0
五十七年（癸卯﹑前二五八）	1
〈周〉軍初至，〈郢州〉助防〈張世貴〉舉外城以應之，所失軍民三千餘口。〈周〉人起土山﹑長梯，晝夜攻之，因風縱火，燒其內城南面五十餘樓。〈孫瑒〉兵不滿千人，身自撫循，行酒賦食，士卒皆   爲之死戰。〈周〉人不能克， 史言千人一心，雖大敵不能克。〈郢〉人之死戰不下者，畏〈江陵〉之俘戮也。爲，于僞翻。 乃授〈瑒〉柱國﹑〈郢州〉刺史，封萬戶郡公；〈瑒〉僞許以緩之，而潛脩戰守之備，一朝而具，乃復拒守。 復，扶又翻。 旣而〈周〉人聞〈王琳〉敗，〈陳〉兵將至，乃解圍去。〈瑒〉集將佐謂之曰：“吾與〈王公〉同奬〈梁〉室，勤亦至矣；今時事如此，豈非天乎！”遂遣使奉表，舉中流之地來降。 將，卽亮翻。使，疏吏翻。降，戶江翻。	1
〈史炤〉《釋文》曰：〈長上〉，人名。（〈海陵〉本同。）余謂衞兵更番迭上，長上者，宿衞官名，異於衆兵之迭上者也。〈唐〉武散階有懷化執戟長上，歸德執戟長上，此則長上爲官名之明證也。	1
〈盧龍〉節度使〈劉仁恭〉習知〈契丹〉情僞，常選將練兵，乘秋深入，踰〈摘星嶺〉擊之，〈契丹〉畏之。每霜降，〈仁恭〉輒遣人焚塞下野草，〈契丹〉馬多飢死，常以良馬賂〈仁恭〉買牧地。 北荒寒早，至秋，草先枯死。近塞差暖，霜降草猶未盡衰，故〈契丹〉南並塞放牧；焚其野草，則馬無所食而飢死。契，欺訖翻。 〈契丹王〉 【〈章〉：十二行本“王”下有“邪律”二字；乙十一行本同。】 〈阿保機〉遣其妻兄〈阿〉 【〈章〉：十二行本“阿”上有“述律”二字；乙十一行本同；〈退齋〉校同；孔本“述律”二字在“阿”字下。】 〈鉢〉將萬騎寇〈渝關〉， 〈契丹〉〈阿保機〉始此。〈宋白〉曰：〈平州〉東北至〈楡關〉守捉一百九十里。渝，《漢書音義》音喩，今讀如楡。 〈仁恭〉遣其子〈守光〉戍〈平州〉，〈守光〉僞與之和，設幄犒饗於城外， 犒，苦到翻。 酒酣，伏兵執之以入。虜衆大哭，〈契丹〉以重賂請於〈仁恭〉，然後歸之。 《考異》曰：〈薛居正〉《五代史》及《莊宗列傳》皆云：“〈光啓〉中，〈守光〉禽〈舍利王〉子，其王〈欽德〉以重賂贖之。”按是時〈仁恭〉猶未得〈幽州〉也。今從〈薛〉《史》《蕭翰傳》及〈王皞〉《唐餘錄》。	1
三年（癸丑﹑九五三）	1
大国礼乐备，万邦朝元正。东方色未动，冠剑门已盈。帝居在蓬莱，肃肃钟漏清。将军领羽林，持戟巡宫城。翠华皆宿陈，雪仗罗天兵。庭燎远煌煌，旗上日月明。圣人龙火衣，寝殿开璇扃。龙楼横紫烟，宫女天中行。六蕃倍位次，衣服各异形。举头看玉牌，不识宫殿名。左右雉扇开，蹈舞分满庭。朝服带金玉，珊珊相触声。泰阶备雅乐，九奏鸾凤鸣。裴回庆云中，竽磬寒铮铮。三公再献寿，上帝锡永贞。天明告四方，群后保太平。	0
田园莽苍经春早，篱落萧条尽日风。若问经过谈笑者，不过田舍白头翁。	0
3閏月，〈西羌〉餘衆復與〈燒何〉大豪寇〈張掖〉， 復，扶又翻。 晨，薄校尉〈段熲〉軍。〈熲〉下馬大戰，至日中，刀折矢盡， 折，而設翻。 虜亦引退。〈熲〉追之，且鬭且行，晝夜相攻，割肉食雪，四十餘日，遂至〈積石山〉， 《郡國志》：〈積石山〉，在〈隴西郡〉〈河關縣〉西南。〈賢〉曰：〈積石山〉，在今〈鄯州〉〈龍支縣〉南。《禹貢》云：導〈河〉〈積石〉，卽此是也。 出塞二千餘里，斬〈燒何〉大帥，降其餘衆而還。 帥，師類翻。降，戶江翻；下同。	1
（筵）〔延〕問得失　從〈龍谿〉本﹑〈學海堂〉本改。	1
14辛丑，〈王建〉遣族子〈嘉州〉刺史〈宗裕〉﹑〈雅州〉刺史〈王宗侃〉﹑〈威信〉都指揮使〈華洪〉﹑〈茂州〉刺史〈王宗瑤〉將兵五萬攻〈彭州〉， 按《九域志》：〈彭州〉距〈成都〉九十餘里。此其壤地相接，煙火相望，所謂“臥榻之側，豈容他人鼾睡”者也。〈王建〉安得而不急攻之邪！ 〈楊晟〉逆戰而敗，〈宗裕〉等圍之。〈楊守亮〉遣其將〈符昭〉救之，徑趨〈成都〉，營〈三學山〉。 趨，七喩翻。〈漢州〉〈金堂縣〉東北十里有〈三學山〉。 〈建〉亟召〈華洪〉還。〈洪〉疾驅而至， 〈王建〉一時諸   將唯〈華洪〉饒智略，〈建〉所倚也，故亟召之以禦〈符昭〉。華，戶化翻。 後軍尙未集，以數百人夜去〈昭〉營數里，多擊更鼓；〈昭〉以爲〈蜀〉軍大至，引兵宵遁。 更，工衡翻。更鼓，持更之鼓，官府及行軍，每更擊之以爲節。更鼓多則敵人以爲營寨多，故宵遁。	1
十月一日天子来，青绳御路无尘埃。宫前内里汤各别，每个白玉芙蓉开。朝元阁向山上起，城绕青山龙暖水。夜开金殿看星河，宫女知更月明里。武皇得仙王母去，山鸡昼鸣宫中树。温泉决决出宫流，宫使年年修玉楼。禁兵去尽无射猎，日西麋鹿登城头。梨园弟子偷曲谱，头白人间教歌舞。	0
自与浑家邻，馨香遂满身。无心好清静，人用去灰尘。	0
只解劈牛兼劈树，不能诛恶与诛凶。	0
六年（辛卯﹑三三一）	1
20五月，庚午，〈周〉大赦。	1
10十一月，〈東武陽王〉〈鑒〉薨。	1
新註資治通鑑序	1
上（言）〔古〕之道也　從〈南監〉本﹑〈龍谿〉本改。	1
欲笑周文歌宴镐，遥轻汉武乐横汾。岂知玉殿生三秀，讵有铜池出五云。陌上尧樽倾北斗，楼前舜乐动南薰。共欢天意同人意，万岁千秋奉圣君。	0
12時〈兩河〉用兵，月費百餘萬緡， 緡，眉巾翻。 府庫不支數月。太常博士〈韋都賓〉﹑〈陳京〉建議，以爲：“貨利所聚，皆在富商，請括富商錢，出萬緡者，借其餘以供軍。計天下不過借一二千   商，則數年之用足矣。”上從之。甲子，詔借商人錢，令度支條上。 度，徒洛翻。上，時掌翻。 判度支〈杜佑〉大索〈長安〉中商賈所有貨，意其不實，輒加搒捶，人不勝苦，有縊死者， 索，山客翻。賈，音古。搒，音彭。捶，止橤翻。勝，音升。縊，於賜翻，又於計翻。 〈長安〉囂然如被寇盜。 囂，五羔翻，又許驕翻。被，皮義翻。 計所得纔八十餘萬緡。又括僦櫃質錢， 民間以物質錢，異時贖出，於母錢之外復還子錢，謂之僦櫃。僦，卽就翻。 凡蓄積錢帛粟麥者，皆借四分之一，封其櫃窖； 蓄錢帛者以櫃，積粟麥者以窖。窖，古敎翻。 百姓爲之罷市， 爲，于僞翻。 相帥遮宰相馬自訴，以千萬數。 帥，讀曰率。 〈盧𣏌〉始慰諭之，勢不可遏，乃疾驅自他道歸。計幷借商所得，纔二百萬緡， 《考異》曰：《實錄》：“借商，統計田宅﹑奴婢等估，纔餘八萬貫。”今從《舊》《盧𣏌傳》。《𣏌傳》又曰：“〈杜佑〉計〈京師〉帑廩，不支數月，且得五百萬貫，可支半歲用，則兵濟矣。於是戶部侍郞判度支〈趙贊〉與〈韋都賓〉等謀行括借，約罷兵後以公錢還。敕旣下，〈京兆〉少尹〈韋貞〉督責頗峻，〈長安〉尉〈薛萃〉荷校乘車，搜人財貨，計富戶田宅奴婢等，估纔及八十八萬貫。又借僦匱質錢，共纔及二百萬貫。”今從《實錄》。 人已竭矣。〈京〉，〈叔明〉之五世孫也。 〈陳叔明〉，〈陳宣帝〉子，封〈宜都王〉。	1
旌甲从军久，风云识阵难。今朝韩信计，日下斩成安。	0
〈孔謙〉貸民錢，使以賤估償絲， 估，音古，價也。以錢貸民，而以賤價徵絲，償所貸錢。 屢檄州縣督之。翰林學士承旨﹑權知〈汴州〉〈盧質〉上言：“〈梁〉〈趙巖〉爲租庸使，舉貸誅斂，結怨于人。 斂，力贍翻。 陛下革故鼎新，爲人除害， 《易》《雜卦》曰：革，去故也。鼎，取新也。爲，于僞翻。 而有司未改其所爲，是〈趙巖〉復生也。 復，扶又翻。 今春霜害稼， 【〈章〉：十二行本“稼”作“桑”；乙十一行本同；〈張〉校同，云無註本亦誤“稼”。】 繭絲甚薄，但輸正稅，猶懼流移，況益以稱貸， 稱，舉也。貸，借也。 人何以堪！臣惟事天子，不事租庸，敕旨未頒，省牒頻下， 省牒，謂租庸使所下文書。下，戶嫁翻。 願早降明命！”帝不報。	1
庄生齐物同归一，我道同中有不同。遂性逍遥虽一致，鸾凰终挍胜蛇虫。	0
瘴塞巴山哭鸟悲，红妆少妇敛啼眉。殷勤奉药来相劝，云是前年欲病时。	0
洛阳大道傍，甲第何深邃。南亩无一廛，东园有馀地。春溪化桃李，秋沼生荷芰。草木本无情，此时如有为。旱苗当垄死，流水资嘉致。馀心甘至愚，不会皇天意。	0
1春，正月，庚寅，司徒〈義康〉進位大將軍﹑領司徒， 自〈漢〉以來，大將軍位三公上。司徒，丞相職也。〈義康〉旣進位，猶領司徒職。 〈南兗州〉刺史﹑〈江夏王〉〈義恭〉進位司空。 夏，戶雅翻。	1
相逢俱叹不闲身，直日常多斋日频。晓鼓一声分散去，明朝风景属何人。	0
38九月，壬子，〈史思明〉圍〈趙郡〉，丙辰，拔之；又圍〈常山〉，旬日，城陷，殺數千人。	1
移晚校一月，花迟过半年。红开杪秋日，翠合欲昏天。白露滴未死，凉风吹更鲜。后时谁肯顾，唯我与君怜。	0
〔未〕至（苑）〔縣〕　從〈學海堂〉本改。	1
种花有颜色，异色即为妖。养鸟恶羽翮，剪翮不待高。非无剪伤者，物性难自逃。百足虽捷捷，商羊亦翘翘。伊余狷然质，谬入多士朝。任气有愎戆，容身寡朋曹。愚狂偶似直，静僻非敢骄。一为毫发忤，十载山川遥。烁铁不在火，割肌不在刀。险心露山岳，流语翻波涛。六尺安敢主，方寸自由调。神剑土不蚀，异布火不燋。虽无二物姿，庶欲效一毫。未能深蹙蹙，多谢相劳劳。去去我移马，迟迟君过桥。云势正横壑，江流初满槽。持此慰远道，此之为旧交。	0
〈建始〉﹑〈河平〉之際，〈許〉﹑〈班〉之貴，傾動前朝， 〈師古〉曰：〈許皇后〉及〈班倢伃〉之家。朝，直遙翻。 熏灼四方，女寵至極，不可上矣； 〈師古〉曰：上，猶加也。 今之後起，什倍于前。 〈如淳〉曰：謂〈趙〉﹑〈李〉本從微賤起也。 廢先帝法度，聽用其言，官秩不當，縱釋王誅， 〈師古〉曰：縱，放也。釋，解也。王誅，謂王法當誅者。當，丁浪翻。 驕其親屬，假之威權，從橫亂政， 〈師古〉曰：從，音子用翻。橫，音胡孟翻。 刺舉之吏，莫敢奉憲。又以掖庭獄大爲亂阱， 〈師古〉曰：阱，穿地爲阬阱以拘繫人也。亂者，言其非正而又多也。阱，音才性翻。〈仲馮〉曰：言設獄陷人如阱耳。余謂〈仲〉說是。 榜箠㿊於炮烙， 〈師古〉曰：㿊，痛也。炮烙，〈紂〉所作刑也。膏塗銅柱，加之火上，令罪人行其上，輒墮炭中；笑而以爲樂。㿊，音千感翻。 絕滅人命，主爲〈趙〉﹑〈李〉報德復怨。 〈師古〉曰：復，亦報也。爲，于僞翻。 反除白罪，建治正吏， 〈師古〉曰：反，讀曰幡。罪之明白者，反而除之；吏之公正者，建議劾治也。 多繫無辜，掠立迫恐， 〈師古〉曰：掠，笞服之，立其罪名。 至爲人起責，分利受謝， 〈師古〉曰：言富賈有錢，假託其名，代之爲主，放與他人，以取利息而共分之；或受報謝，別取財物。爲，于僞翻。 生入死出者，不可勝數。 勝，音升。 是以日食再旣，以昭其辜。 〈孟康〉曰：旣，盡也。〈師古〉曰：昭，明也。	1
60庚寅，〈劉黑闥〉陷〈瀛州〉，殺刺史〈盧士叡〉。〈觀州〉人執刺史〈雷德備〉，以城降之。 〈隋〉以〈東光縣〉置〈觀州〉，〈大業〉初，廢。〈武德〉四年，以〈德州〉之〈弓高〉﹑〈胡蘇〉﹑〈東光〉，〈冀州〉之〈阜城〉﹑〈蓨〉﹑〈安陵〉﹑〈觀津〉，置〈觀州〉。觀，古喚翻。降，戶江翻；下同。	1
堆土渐高山意出，终南移入户庭间。玉峰蓝水应惆怅，恐见新山望旧山。	0
江南故吏别来久，今日池边识我无。不独使君头似雪，华亭鹤死白莲枯。	0
七年春正月癸酉，皇太后〈陰氏〉崩。二月庚申，葬〈光烈〉〈陰皇后〉。徵〈東海〉相〈宋均〉爲尚書令。嘗有疑事，上大怒，召尚書郎執之。諸尚書皆叩頭謝，〈均〉獨正色曰：“夫忠臣守正，敢有二心！〈均〉雖死不易。”上聞而善之，即捨之，遷司隸校尉〈河〉 〈（南）〉 〈〔内〕〉太守，  政化大行。每疾，百姓耆老皆爲禱請，旦夕至府問訊起居。天子方欲以爲相，會有痼疾，上召入自視其疾。〈均〉見上，流涕謝曰：“天罰有罪，所苦浸篤，不復奉望帷幄！”上甚傷之，賜錢三十萬，卒於家。初，上好用能吏，卒多暴虐殘刻，終皆毁敗。〈均〉罷朝，相與言曰：“今選舉不得幽隱側陋，但得見長吏耳。〈太始〉時，京兆則〈趙廣〔漢〕〉﹑〈尹翁歸〉﹑〈蕭望之〉，  丞相則〈魏相〉﹑〈黄霸〉，此數公者，治皆致平。今二千石殊無此。國家喜文法吏，以足止姦也。然文吏習爲欺謾，而廉吏清在一己，無益百姓，流亡盗賊所由而作也。〈均〉自欲叩頭争之，時未可改也。久將自苦之，乃可言耳。”未及言，遷爲司隸校尉。後上聞其言，追而悲之。〈均〉字〈叔庠〉，〈南陽〉〈安衆〉人。初爲〈上蔡〉長，誅鉏豪右，姦猾震慄。府下禁民葬不得過制，〈均〉不行。督郵以讓縣，〈均〉曰：“夫送終踰制，過之厚也。國有不義之民，而罰其過禮者，恐非政治之先。”遷〈九江〉太守，五日一聽事，悉省掾吏，閉督郵府内，令與諸曹分休，屬縣無事，百姓安業。〈九江〉多虎，   數傷民，先時常募吏民設檻餌捕之。〈均〉曰：“夫虎豹在山，黿鼉在淵，物性之所託也。〈江〉﹑〈淮〉之間有猛獸，猶〈江〉北之有雞 （肫） 〔豚〕也。  今數爲民害，咎在貪殘，居職使然也。而令吏捕虎，非憂民之本也。今務退貪殘，進忠良，去窞餌，勿復課。”其後民傳言虎皆去東渡〈江〉。〈北海王〉薨，謚曰〈静王〉。	1
众木又摇落，望君还不还。轩车在何处，雨雪满前山。思苦文星动，乡遥钓渚闲。明年见名姓，唯我独何颜。	0
玉门山嶂几千重，山北山南总是烽。人依远戍须看火，马踏深山不见踪。	0
9秋，〈衡山〉雨雹，大者五寸，深者二尺。 《大戴禮》曰：〈孔會子〉云：陽之專氣爲霰，陰之專氣爲雹。盛陽之氣在雨水，則溫暖而爲雨，陰氣薄而脅之不相入，則搏而爲雹也。盛陰之氣在雨水，則凝滯而爲雪，陽氣薄而脅之不相入，則消散而下，因水而爲霰。雨，于具翻。	1
7冬，十月，庚申，〈吐蕃〉贊普來請婚。	1
学问从君有，诗书自我传。须知王逸少，名价动千年。	0
〈魏〉軍晨夜兼行，乙酉，暮，至〈參合陂〉西。〈燕〉軍在陂東，營於〈蟠羊山〉南水上。 《水經註》：〈可不埿水〉出〈鴈門〉〈沃陽縣〉東南六十里山下，西北流注〈沃水〉，合流而東，逕〈參合縣〉南。 〈魏王〉〈珪〉夜部分諸將， 分，扶問翻。 掩覆〈燕〉軍，士卒銜枚束馬口潛進。丙戌，日出，〈魏〉軍登山，下臨〈燕〉營；〈燕〉軍將東引， 引而東行也。 顧見之，士卒大驚擾亂。〈珪〉縱兵擊之，〈燕〉兵走赴水，人馬相騰躡，壓溺死者以萬數。〈略陽公〉〈遵〉以兵邀其前，〈燕〉兵四五萬人，一時放仗斂手就禽，其遺迸去者不過數千人， 迸，北孟翻。 〈太子寶〉等皆單騎僅免。殺〈燕〉右僕射〈陳留悼王〉〈紹〉，生禽〈魯陽王〉〈倭奴〉﹑ 倭，烏禾翻。 〈桂林王〉〈道成〉﹑〈濟陰公〉〈尹國〉等文武將吏數千人， 濟，子禮翻。 兵甲糧貨以鉅萬計。〈道成〉，〈垂〉之弟子也。	1
十五年（甲午﹑前三八七）	1
癸亥，以〈尉遲迥〉爲太師， 尉，紆勿翻。 柱國〈竇熾〉爲太傅，〈李穆〉爲太保，〈齊公〉〈憲〉爲大冢宰，〈衞公〉〈直〉爲大司徒，〈陸通〉爲大司馬，柱國〈辛威〉爲大司寇，〈趙公〉〈招〉爲大司空。 〈後周〉之制：三公九命，六官   七命。	1
〈秦〉人多勸〈秦王〉〈興〉乘亂取〈熾磐〉，〈興〉曰：“伐人喪，非禮也。”〈夏王〉〈勃勃〉欲攻〈熾磐〉，軍師中郞將〈王買德〉諫曰：“〈熾磐〉，吾之與國，今遭喪亂， 喪，息郞翻。 吾不能恤，又恃衆力而伐之，匹夫猶且恥爲，況萬乘乎！” 乘，繩證翻。 〈勃勃〉乃止。	1
夫（伯牛）〔百年〕勤之　從〈南監〉本﹑〈龍谿〉本﹑〈學海堂〉本﹑《漢書》《匈奴傳》改。	1
养病惬清夏，郊园敷卉木。窗夕含涧凉，雨馀爱筠绿。披怀始高咏，对琴转幽独。仰子游群英，吐词如兰馥。还闻枉嘉藻，伫望延昏旭。唯见草青青，闭户沣水曲。	0
高池高阁上连起，荷叶团团盖秋水。主人已远凉风生，旧客不来芙蓉死。	0
南国佳人去不回，洛阳才子更须媒。绮琴白雪无心弄，罗幌清风到晓开。冉冉修篁依户牖，迢迢列宿映楼台。纵令奔月成仙去，且作行云入梦来。	0
怀素才年三十馀，不出湖南学草书。大夸羲献将齐德，功比钟繇也不如。畴昔阇梨名盖代，隐秀于今墨池在。贺老遥闻怯后生，张颠不敢称先辈。一昨江南投亚相，尽日花堂书草障。含毫势若斩蛟龙，握管还同断犀象。兴来索笔纵横扫，满坐词人皆道好。一点三峰巨石悬，长画万岁枯松倒。叫喊忙忙礼不拘，万字千行意转殊。紫塞傍窥鸿雁翼，金盘乱撒水精珠。直为功成岁月多，青草湖中起墨波。醉来只爱山翁酒，书了宁论道士鹅？醒前犹自记华章，醉后无论绢与墙。眼看笔掉头还掉，只见文狂心不狂。自倚能书堪入贡，一盏一回捻笔弄。壁上飕飕风雨飞，行间屹屹龙蛇动。在身文翰两相宜，还如明镜对西施。三秋月澹青江水，二月花开绿树枝。闻到怀书西入秦，客中相送转相亲。君王必是收狂客，寄语江潭一路人。	0
29十二月，戊午，〈周天元〉以災異屢見，舍仗衞，如〈天興宮〉。百官上表，勸復寢膳。 見，賢遍翻。舍，讀曰捨。上，時掌翻。 甲子，還宮，御〈正武殿〉，集百官及宮人﹑外命婦， 外命婦，五命以上官之妻也。 大   列伎樂， 伎，渠綺翻。 初作乞寒〈胡〉戲。 〈杜佑〉曰：乞寒者，本西國外藩之樂也。《新唐書》：〈康國〉之俗，十一月，鼓舞乞寒，以水交潑爲樂，其戲流入中國。	1
通州到日日平西，江馆无人虎印泥。忽向破檐残漏处，见君诗在柱心题。	0
4丙寅，以〈魏州〉刺史〈宇文融〉檢校〈汴州〉刺史，充〈河〉南北溝渠堤堰決九河使。 校，古孝翻。汴，皮變翻。堰，於扇翻。使，疏吏翻。 〈融〉請用《禹貢》九河故道開稻田，幷回易陸運錢，官收其利；興役不息，事多不就。	1
〈史炤〉《釋文》曰：轂，輻所湊也。唐以〈京兆〉爲師表，謂四方所輻湊也。故曰〈京兆〉爲輦轂師表。余按自〈漢〉以爲〈京兆〉者，率曰“待罪輦轂下”，蓋謂〈京師〉在輦轂之下也。言〈京兆〉爲輦轂師表，謂〈京兆〉之下，以〈京〉尹爲師表耳。下卷十三年“輦轂”誤同。	1
領軍〈劉湛〉與僕射〈殷景仁〉有𨻶， 事見上卷十二年。 〈湛〉欲倚〈義康〉之重以傾之。〈義康〉權勢已盛，〈湛〉愈推崇之，無復人臣之禮，上浸不能平。〈湛〉初入朝，上恩禮甚厚。〈湛〉善論治道，諳前代故事，敍致銓理， 致，極致也；理，文理也；言敍其極致，又銓次其文理也。治，直吏翻。諳，烏含翻。 聽者忘疲。每入〈雲龍門〉，御者卽解駕，左右及羽儀隨意分散，不夕不出，以此爲常。及晚節驅煽〈義康〉， 馬方走而疾其鞭策曰驅；火方熾而鼓其氣燄曰煽。 上意雖內離而接遇不改，嘗謂所親曰：“〈劉班〉方自西還，吾與語，常視日早晚，慮其將去；比入，吾亦視日早晚，苦其不去。” 〈湛〉，小字〈班虎〉，故稱之爲〈班〉。比，毗至翻，近也。	1
达人无不可，忘己爱苍生。岂复少十室，弦歌在两楹。浮人日已归，但坐事农耕。桑榆郁相望，邑里多鸡鸣。秋山一何净，苍翠临寒城。视事兼偃卧，对书不簪缨。萧条人吏疏，鸟雀下空庭。鄙夫心所尚，晚节异平生。将从海岳居，守静解天刑。或可累安邑，茅茨君试营。	0
副君昭象，道应黄离。铜楼备德，玉裕成规。仙气霭霭，灵从师师。前驱戾止，控鹤来仪。	0
初，〈高車〉侯倍〈窮奇〉爲〈嚈噠〉所殺， 〈嚈噠〉國，〈大月氏〉之種類也，亦曰〈高車〉之別種，其原出於〈塞北〉，自〈金山〉而南，在〈于闐〉之西，去〈長安〉一萬一百里；其王都〈拔底城〉，蓋〈王舍城〉也。嚈，益涉翻。噠，當割翻，又陁葛翻，又宅軋翻。 執其子〈彌俄突〉而去，其衆分散，或奔〈魏〉，或奔〈柔然〉。〈魏〉主遣羽林監〈河南〉〈孟威〉撫納降戶，置於〈高平鎭〉。   降，戶江翻。 〈高車王〉〈阿伏至羅〉殘暴，國人殺之，立其宗人〈跋利延〉。〈嚈噠〉奉〈彌俄突〉以伐〈高車〉，國人殺〈跋利延〉，迎〈彌俄突〉而立之。〈彌俄突〉與〈佗汗可汗〉戰于〈蒲類海〉，不勝，西走三百餘里。〈佗汗〉軍於〈伊吾北山〉。會〈高昌王〉麴〈嘉〉求內徙於〈魏〉，時〈孟威〉爲龍驤將軍， 驤，思將翻。 〈魏〉主遣〈威〉發〈涼州〉兵三千人迎之，至〈伊吾〉，〈佗汗〉見〈威〉軍，怖而遁去。 怖，普布翻。 〈彌俄突〉聞其離駭，追擊，大破之，殺〈佗汗〉於〈蒲類海〉北，割其髮送於〈威〉，且遣使入貢於〈魏〉。 使，疏吏翻。 〈魏〉主使〈東城子〉〈于亮〉報之，賜遺甚厚。 遺，于季翻。 〈高昌王〉〈嘉〉失期不至，〈威〉引兵還。	1
2夏，〈安漢公〉奏車服制度，吏民養生﹑送終﹑嫁娶，奴婢﹑田宅﹑器械之品，立官稷， 〈元始〉元年，〈莽〉號〈安漢公〉。至是始書以冠事，表其所從來者漸矣。《通鑑》凡書權臣例始此。〈如淳〉曰：《郊祀志》：已有官社，未有官稷，遂立官稷於官社之後。〈臣瓚〉曰：〈漢〉初，除〈秦〉社稷，立〈漢〉社稷；其後又立官社，配以〈夏禹〉，而不立官稷。〈師古〉曰：〈淳〉﹑〈瓚〉二說皆未盡也。初立官稷於官社之後，是爲一處。今更創置建於別所，不相從也。 及郡國﹑縣邑﹑鄕聚皆置學官。 〈張晏〉曰：聚，邑落名也。〈師古〉曰：聚，音才喩翻。	1
會〈從史〉遣牙將〈王翊元〉入奏事，〈裴垍〉引與語，爲言爲臣之義， 爲言，于僞翻。 微動其心，〈翊元〉遂輸誠，言〈從史〉陰謀及可取之狀。〈垍〉令〈翊元〉還本軍經營，復來〈京師〉， 復，扶又翻。 遂得其都知兵   馬使〈烏重胤〉等款要。 款，誠也。 〈垍〉言於上曰：“〈從史〉狡猾驕很，必將爲亂。今聞其與〈承璀〉對營，視〈承璀〉如嬰兒，往來都不設備；失今不取，後雖興大兵，未可以歲月平也。”上初愕然，熟思良久，乃許之。	1
天生逸世姿，竹马不曾骑。览卷冰将释，援毫露欲垂。金貂传几叶，玉树长新枝。荣禄何妨早，甘罗亦小儿。	0
〈田承嗣〉請入朝，〈李正己〉屢爲之上表，乞許其自新。 嗣，祥吏翻。朝，直遙翻。爲，于僞翻。上，時掌   翻。	1
党家风味足肥羊，绮阁留人漫较量。万羊亦是男儿事，莫学狂夫取次尝。	0
万壑朝溟海，萦回岁月多。无如此沟水，咫尺奉天波。	0
娶妇得公主，平地生公府。	0
翠衿红觜便知机，久避重罗稳处飞。只为从来偏护惜，窗前今贺主人归。	0
5司府少卿〈楊元亨〉， 〈光宅〉元年，改〈太府寺〉爲〈司府寺〉。 尙食奉御〈楊元禧〉，皆〈弘武〉之子也。 〈楊弘武〉見二百一卷〈高宗〉〈乾封〉二年。 〈元禧〉嘗忤〈張易之〉， 忤，五故翻。 〈易之〉言於太后：“〈元禧〉，〈楊素〉之族；〈素〉父子，〈隋〉之逆臣，子孫不應供奉。”太后從之，壬寅，制：“〈楊素〉及其兄弟子孫皆不得任京官。”左遷〈元亨〉〈睦州〉刺史，〈元禧〉〈貝〉 【〈嚴〉：“貝”改“資”。】 〈州〉刺史。 〈馬何羅〉爲逆於〈漢武〉之時，而〈馬援〉貴顯於〈東都〉再造之日。〈沈充〉失身於〈王敦〉，而〈沈勁〉盡節於〈司馬〉。惡惡止其身，追罪異代之臣而併棄其子孫，此蓋出於一時之愛憎，姑以是說而藉口耳。〈睦州〉，〈京師〉東南三千六百五十九里，至〈東都〉二千八百二十一里。〈貝州〉，〈京師〉東北一千七百八十二里，至〈東都〉九百九十三里。	1
〈李密〉總管〈李育德〉以〈武陟〉來降， 《隋志》：〈河內郡〉〈修武縣〉，〈開皇〉十六年析置〈武陟郡〉。〈劉昫〉曰：〈武陟〉，〈漢〉〈懷縣〉地，故城在今縣西。降，戶江翻；下同。《考異》曰：《舊唐書》《高季輔傳》云：“與〈李厚德〉來降。”按以〈武陟〉來降者乃〈育德〉，非〈厚德〉也。 拜〈陟州〉刺史。 《新》﹑《舊志》皆云，〈武德〉二年〈李厚德〉以〈修武縣〉東北〈濁鹿城〉歸順，因置〈陟州〉。《通鑑》二年書〈厚德〉逐〈王世充〉〈殷州〉刺史，以〈獲嘉〉來降，以〈厚德〉刺〈殷州〉。《二志》皆云四年置〈殷州〉。差殊如此，當考。 〈育德〉，〈諤〉之孫也。 〈李諤〉見一百七十六卷〈陳〉〈長城公〉〈至德〉三年。 其餘將佐〈劉德威〉﹑〈賈閏甫〉﹑〈高季輔〉等，或以城邑，或帥衆，相繼來降。 將，卽亮翻。帥，讀曰率。	1
荣辱又荣辱，一何翻与覆。人生百岁中，孰肯死前足。玄鬓忽如丝，青丛不再绿。自古争名徒，黄金是谁禄。	0
初，〈泰寧〉節度使兼中書令〈慕容彥超〉聞〈徐州〉平， 謂〈鞏廷美〉等死。 疑懼愈甚，乃招納亡命，畜聚薪糧，潛以書結〈北漢〉，吏獲其書以聞。又遣人詐爲商人求援於〈唐〉。帝遣通事舍人〈鄭好謙〉就申慰諭，與之爲誓。〈彥超〉益不自安，屢遣都押牙〈鄭麟〉詣闕，僞輸誠款，實覘機事， 覘，丑廉翻，又丑豔翻。 又獻〈天平〉節度使〈高行周〉書，其言皆謗毀朝廷與〈彥超〉相結之意，帝笑曰：“此〈彥超〉之詐也！”以書示〈行周〉，〈行周〉上表謝恩。 〈漢〉初，〈彥超〉與〈行周〉同攻〈魏〉，因而結𨻶。且〈兗〉﹑〈鄆〉鄰藩，〈彥超〉舉兵，恐〈行周〉擬其後，故僞爲其書，欲以間之；帝反以其書示〈行周〉以結其心。 旣而〈彥超〉反跡益露，丙申，遣閤門使〈張凝〉將   兵赴〈鄆州〉巡檢以備之。 《職官分紀》：閤門使﹑副，掌供奉乘輿，朝會﹑游幸﹑大宴及贊引親王﹑宰相﹑百寮﹑〈蕃〉客朝見﹑辭，糾彈失儀。〈五代〉以來，多以處武臣，出將使命及總戎旅。	1
窗明帘薄透朝光，卧整巾簪起下床。背壁灯残经宿焰，开箱衣带隔年香。无情亦任他春去，不醉争销得昼长。一部清商一壶酒，与君明日暖新堂。	0
14夏，四月，庚午，〈蜀〉以御史中丞〈龍門〉〈毋昭裔〉爲中書侍郞﹑同平章事。 〈龍門縣〉，本〈漢〉〈皮氏縣〉，〈後魏〉更名，〈唐〉屬〈河中府〉。《九域志》：在府東北九十五里。〈毋〉，姓也，〈毋丘氏〉或爲〈毋氏〉，望出〈平昌〉﹑〈鉅鹿〉。〈開元〉補闕有〈毋景〉，〈洛陽〉人，一云〈吳〉人。毋，武夫翻。	1
員外散騎侍郞〈東海〉〈奚顯度〉， 散，悉亶翻。騎，奇寄翻。 亦有寵於〈世祖〉。常典作役，課督苛虐，捶扑慘毒， 捶，止橤翻。扑，普卜翻，擊也。 人皆苦之。帝常戲曰：“〈顯度〉爲百姓患，比當除之。” 比，毗寐翻。 左右因唱諾，卽宣旨殺之。	1
水怪潜幽草，江云拥废居。雷惊空屋柱，电照满床书。竹瓦风频裂，茅檐雨渐疏。平生沧海意，此去怯为鱼。	0
晦景权藏毒，明时敢噬人。不劳生诟怒，祗足助酸辛。隼眦看无物，蛇躯庇有鳞。天方刍狗我，甘与尔相亲。	0
携手重携手，夹江金线柳。江上柳能长，行人恋尊酒。尊酒意何深，为郎歌玉簪。玉簪声断续，钿轴鸣双毂。双毂去何方，隔江春树绿。树绿酒旗高，泪痕沾绣袍。袍缝紫鹅湿，重持金错刀。错刀何灿烂，使我肠千断。肠断欲何言，帘动真珠繁。真珠缀秋露，秋露沾金盘。金盘湛琼液，仙子无归迹。无迹又无言，海烟空寂寂。寂寂古城道，马嘶芳岸草。岸草接长堤，长堤人解携。解携忽已久，缅邈空回首。回首隔天河，恨唱莲塘歌。莲塘在何许，日暮西山雨。	0
云外千寻好性灵，伴杉陪柏事孤贞。招呼暑气终无分，应和凉风别有声。细雨洒时花旋落，道人食处叶重生。如逢郢匠垂搜采，为栋为梁力不轻。	0
〈薛舉〉進逼〈高墌〉， 《新志》：〈寧州〉〈定平縣〉有〈高墌城〉。墌，章恕翻。 遊兵至于〈豳〉﹑〈岐〉， 〈唐〉復以〈北地郡〉爲〈豳州〉，〈扶〉   〈風郡〉爲〈岐州〉。詳見下卷。 〈秦王〉〈世民〉深溝高壘不與戰。會〈世民〉得瘧疾， 瘧，魚約翻。 委軍事於長史·納言〈劉文靜〉﹑ 〈劉文靜〉以納言爲〈秦王〉行軍長史。長，知兩翻。 司馬〈殷開山〉， 〈殷開山〉以吏部侍郞爲行軍司馬。 且戒之曰：“〈薛舉〉懸軍深入，食少兵疲，若來挑戰， 少，始紹翻。挑，徒了翻。 愼勿應也。俟吾疾愈，爲君等破之。” 爲，于僞翻。 〈開山〉退，謂〈文靜〉曰：“王慮公不能辦，故有此言耳。且賊聞王有疾，必輕我，宜曜武以威之。”乃陳於〈高墌〉西南， 陳，讀曰陣。 恃衆而不設備。〈舉〉潛師掩其後，壬子，戰於〈淺水原〉， 《新志》：〈豳州〉〈宜祿縣〉有〈淺水原〉。 八總管皆敗，士卒死者什五六，大將軍〈慕容羅㬋〉﹑〈李安遠〉﹑〈劉弘基〉皆沒。〈世民〉引兵還〈長安〉，〈舉〉遂拔〈高墌〉，收〈唐〉兵死者爲京觀； 觀，古玩翻。 〈文靜〉等皆坐除名。	1
冷艳全欺雪，馀香乍入衣。春风且莫定，吹向玉阶飞。	0
桐江秋信早，忆在故山时。静夜风鸣磬，无人竹扫墀。猿来触净水，鸟下啄寒梨。可即关吾事，归心自有期。	0
4乙未，以〈相王〉爲〈幷州〉牧，充〈安北道〉行軍元帥， 帥，所類翻。 以〈魏元忠〉爲之副。	1
深夜归来长酩酊，扶入流苏犹未醒。醺醺酒气麝兰和。惊睡觉，笑呵呵，长笑人生能几何。	0
拜书辞玉帐，万里剑关长。新马杏花色，绿袍春草香。一身朝玉陛，几日过铜梁。莫恋炉边醉，仙宫待侍郎。	0
〈魏〉材官將軍〈和跋〉 【〈嚴〉：“跋”改“突”。】〈漢〉置材官將軍，領郡國材官士以出征，師還則省。〈晉〉﹑〈魏〉以後，置材官將軍，主工匠﹑土木之事，則〈漢〉右校令之任也。 襲〈盧溥〉於〈遼西〉，戊午，克之， 〈溥〉附〈燕〉，見上年。 禽〈溥〉及其子〈煥〉   送〈平城〉，車裂之。〈燕〉主〈盛〉遣廣威將軍〈孟廣平〉救〈溥〉不及，斬〈魏〉〈遼西〉守宰而還。	1
秋，七月，〈興〉遣衞大將軍〈常山公〉〈顯〉帥騎二萬爲諸軍後繼，至〈高平〉，聞〈弼〉敗，倍道赴之。〈顯〉遣善射者〈孟欽〉等五人挑戰於〈涼風門〉， 挑，徒了翻。 弦未及發，〈傉檀〉材官將軍〈宋益〉等迎擊，斬之。〈顯〉乃委罪〈斂成〉，遣使謝〈傉檀〉，慰撫〈河〉外，引兵還。〈傉檀〉遣使者〈徐宿〉詣〈秦〉謝罪。 使，疏吏翻。	1
圣运潜符瑞玉龙，自兴云雨更无踪。不如渭水沙中得，争保銮舆复九重。	0
〈趙〉〈劉太后〉謂〈彭城王〉〈堪〉曰：“先帝甫晏駕，丞相遽相陵藉如此。 陵，駕也，轢也。藉，蹈也。藉，慈夜翻。 帝祚之亡，殆不復久，王將若之何？”〈堪〉曰：“先帝舊臣，皆被疏斥，軍旅不復由人， 謂〈虎〉諸子皆握兵權也。被，皮義翻。 宮省之內，無可爲者， 謂宿衞及臺省要職，皆〈虎〉之府寮﹑親屬，無與共謀匡正者。 臣請奔〈兗州〉，挾〈南陽王〉〈恢〉爲盟主， 〈恢〉，〈勒〉少子也，時鎭〈廩丘〉。 據〈廩丘〉，宣太后詔於牧﹑守﹑征﹑鎭，使各舉兵以誅暴逆，庶幾猶有濟也。” 幾，居希翻。 〈劉氏〉曰：“事急矣！當速爲之。”九月，〈堪〉微服﹑輕騎襲〈兗州〉，不克，南奔〈譙城〉。 騎，奇寄翻。 丞相〈虎〉遣其將〈郭太〉追之，獲〈堪〉于〈城父〉， 父，音甫。 送〈襄國〉，炙而殺之。徵〈南陽王〉〈恢〉還〈襄國〉。〈劉氏〉謀泄，〈虎〉廢而殺之，尊〈弘〉母〈程氏〉爲皇太后。〈堪〉本〈田氏〉子，數有功， 數，所角翻。 〈趙〉主〈勒〉養以爲子。〈劉氏〉有膽略，〈勒〉每與之參決軍事，佐〈勒〉建功業，有〈呂后〉之風，而不妬忌更過之。 〈呂后〉能誅〈韓信〉﹑〈彭越〉，〈劉氏〉不能制〈虎〉，殆不及也。	1
8夏，四月，庚寅，〈東魏〉〈高歡〉朝于〈鄴〉； 旣解丞相，遂不書官而書姓。《通鑑》紀實，非如《春秋》之有所褒貶也。 壬辰，還〈晉陽〉。	1
其（刑）〔形〕渥　從《易》原文改。	1
〈邵陵王〉〈綸〉在〈汝南〉，脩城池，集士卒，將圖〈安陸〉。〈魏〉〈安州〉刺史〈馬祐〉以吿丞相〈泰〉， 《五代志》：〈安陸郡〉，〈梁〉置〈南司州〉，〈西魏〉改曰〈安州〉，今爲〈德安府〉。 〈泰〉遣〈楊忠〉將萬人救〈安陸〉。 將，卽亮翻。	1
炎图丧宝，黄历开璿。祖武类帝，宗文配天。玉銮垂日，翠华陵烟。东云干吕，南风入弦。山称万岁，河庆千年。金绳永结，璧丽长悬。	0
〔舜〕以敞當免　從〈吴慈培〉校﹑《漢書》《張敞傳》補。	1
〈蕭道成〉以〈大明〉以來，公私奢侈，秋，八月，奏罷御府， 御府令，自〈漢〉以來有之，〈漢〉屬少府，〈晉〉屬光祿勳。據《宋紀》，〈世祖〉〈大明〉四年，改細作署令爲左右御府令。 省二尙方彫飾器玩；辛卯，又奏禁民間華僞雜物，凡十七條。 按〈蕭子顯〉《齊書》，表禁：不得以金銀爲箔；馬乘具不得金銀度；不得織成繡裙；道路不得著錦履；不得用紅色爲幡蓋衣服；不得剪綵帛爲雜花；不得以綾作雜服飾；不得打鹿行錦及局腳檉柏牀牙，箱籠雜物；綵帛作屛障；錦緣薦席；不得私作器仗；不得以七寶飾樂器；又諸雜飾物不得以金銀爲花獸；不得輒鑄金銅爲像：皆頒墨敕，凡十七條。	1
13乙未，以〈蕭賾〉爲領軍將軍，〈蕭嶷〉爲〈江州〉刺史。	1
〈匈奴〉寇〈上黨〉﹑〈天水〉，遂至〈扶風〉。 《郡國志》：〈上黨郡〉，在〈雒陽〉北一千五百里；〈天水郡〉，在〈雒陽〉西二千里。	1
6秋，八月，乙亥，〈磧西〉節度使〈蓋嘉運〉擒〈突騎施〉可汗〈吐火仙〉。 磧，七迹翻。蓋，古盍翻。 〈嘉運〉攻〈碎葉城〉，〈吐火仙〉出戰，敗走，擒之於〈賀邏嶺〉。分遣〈疏勒〉鎭守使〈夫蒙靈詧〉與〈拔汗那王〉〈阿悉爛達干〉潛引兵突入〈怛邏斯城〉，擒〈黑姓〉可汗〈爾微〉，遂入〈曳建城〉，取〈交河公主〉， 〈交河公主〉事始二百一十二卷十一年。 悉收散髮之民數萬以與〈拔汗那王〉，威震西陲。	1
雨送浮凉夏簟清，小楼腰褥怕单轻。微风暗度香囊转，胧月斜穿隔子明。桦烛燄高黄耳吠，柳堤风静紫骝声。频频闻动中门锁，桃叶知嗔未敢迎。	0
兰蕙本同畹，蜂蛇亦杂居。害心俱毒螫，妖燄两吹嘘。雷蛰吞噬止，枯焚巢穴除。可怜相济恶，勿谓祸无馀。	0
〈史炤〉《釋文》曰：西方〈胡〉皆事龍神，故名大會處爲〈龍城〉。（〈費〉本同。）余按《漢書》《匈奴傳》：〈匈奴〉諸王長少，   歲正月，會單于庭祠。五月，大會〈龍城〉，祭其先天地鬼神。秋馬肥大，會〈蹛林〉。皆會祭處也。〈匈奴〉非西方〈胡〉，且三處皆其會祭之地，不應〈龍城〉獨以事龍神得名。其說殊爲未通。	1
〈宋遊道〉奏駁尙書違失數百條，省中豪吏〈王儒〉之徒並鞭斥之，令﹑僕已下皆側目。 駁，北角翻。 〈高隆之〉誣〈遊道〉有不臣之言，罪當死。給事黃門侍郞〈楊愔〉曰：“畜狗求吠； 愔，於今翻。畜，許竹翻，養也。 今以數吠殺之，恐將來無復吠狗。” 復，扶又翻。 〈遊道〉竟坐除名。〈澄〉謂〈遊道〉曰：“卿早從我向〈幷州〉，不爾，彼經略殺卿。”〈遊道〉從〈澄〉至〈晉陽〉，以爲大行臺吏部。 “部”下當有“郞”字。	1
12秋，七月，甲寅朔，〈晉王〉至〈魏州〉。	1
山衔落日溪光动，岸转回风槛影浮。座内数声来远鹤，烟中一派辨孤舟。	0
〈聰〉置丞相等七公； 七公見下，自〈晉王〉〈粲〉至〈中山王〉〈曜〉是也。 又置輔〈漢〉等十六大將軍， 輔〈漢〉﹑都護﹑中軍﹑上軍﹑撫軍﹑鎭﹑衞﹑京﹑前·後·左·右·上·下軍﹑輔國﹑冠軍﹑龍驤﹑虎牙等大將軍。 各配兵二千，以諸子爲之；又置左右司隸，各領戶二十餘萬，萬戶置一內史；單于左右輔，各主六夷十萬落， 六夷，蓋〈胡〉﹑〈羯〉﹑〈鮮卑〉﹑〈氐〉﹑〈羌〉﹑〈巴蠻〉；或曰〈烏丸〉，非〈巴蠻〉也。單，音蟬。 萬落置一都尉；左﹑右選曹尙書，並典選舉。自司隸以下六官，皆位亞僕射。以其子〈粲〉爲丞相﹑領大將軍﹑錄尙書事，進封〈晉王〉。〈江都王〉〈延年〉錄尙書六條事， 錄尙書六條事始見於此。〈沈約〉《志》曰：〈晉康帝〉世，〈何充〉《讓錄表》云：“〈咸康〉中，分置三錄，〈王導〉錄其一，〈荀崧〉﹑〈陸曄〉各錄六條事。”然則似有二十四條；若止有十二條，則〈荀〉﹑〈陸〉各錄六條，〈導〉又何所司乎？若〈導〉總錄，〈荀〉﹑〈陸〉分掌，則不得復云〈導〉錄其一也。其後每置二錄，輒云各錄六條事，又似止有十二條；十二條者，不知悉何條也。〈江〉右〈張華〉，〈江〉左〈庾亮〉，並經關尙書七條，則亦不知皆何事也。余按：〈宋〉〈元嘉〉以後，〈江夏王〉〈義恭〉﹑〈始興王〉〈濬〉﹑〈南譙王〉〈義宣〉皆錄尙書六條事。〈沈氏〉世仕〈江〉左，歷位通顯，且不知爲何事，後之人何所取徵！〈杜佑〉曰：〈何充〉《讓錄表》曰：“〈咸康〉中，分置三錄，〈王導〉錄其一，〈荀崧〉﹑〈陸曄〉各錄二條事。”〈晉氏〉渡〈江〉，有吏部﹑祠部﹑左民﹑五兵﹑度支五尙書，是五條也。〈晉〉初有吏部﹑三公﹑客曹﹑駕部﹑屯田﹑度支六曹，〈太康〉有吏部﹑殿中﹑五兵﹑田曹﹑度支﹑左民六曹，蓋六條也。如〈杜佑〉之言，則六條蓋六曹也。〈沈約〉以〈何充〉《表》“各錄二條”爲“各錄六條”，致有此誤。 〈汝陰王〉〈景〉爲太師，〈王育〉爲太傅，〈任顗〉爲太保，〈馬景〉爲大司徒，〈朱紀〉爲大司空，〈中山王〉〈曜〉爲大司馬。	1
〈來俊臣〉欲擅其功，復羅吿〈吉頊〉； 復，扶又翻；下是復﹑宗復同。 〈頊〉上變，得召見，僅免。 見，賢遍翻。 〈俊臣〉由是復用，而〈頊〉亦以此得進。	1
震维芳月季，宸极众星尊。佩玉朝三陛，鸣珂度九门。挈壶分早漏，伏槛耀初暾。北倚苍龙阙，西临紫凤垣。词庭草欲奏，温室树无言。鳞翰空为忝，长怀圣主恩。	0
海静天高景气殊，鲸睛失彩蚌潜珠。不知今夜越台上，望见瀛洲方丈无。	0
〈孫萬榮〉收合餘衆，軍勢復振， 復，扶又翻。 遣別帥〈駱務整〉﹑〈何阿小〉爲前鋒， 帥，所類翻。阿，烏葛翻。 攻陷〈冀州〉，殺刺史〈陸寶積〉，屠吏民數千人；又攻〈瀛州〉，〈河北〉震動。制起〈彭澤〉令〈狄仁傑〉 〈長壽〉元年，〈仁傑〉貶。 爲〈魏州〉刺史。前刺史〈獨孤思莊〉畏〈契丹〉猝至，悉驅百姓入城，繕脩守備。〈仁傑〉至，悉遣還農，曰：“賊猶在遠，何煩如是！萬一賊來，吾自當之。”百姓大悅。	1
〈姚元之〉嘗奏請序進郞吏， 《考異》曰：此出〈李德裕〉《次柳氏舊聞》，不知郞吏爲何官。若郞中﹑員外郞則是淸要官，不得云秩卑；恐是郞將，又不敢必，故仍用舊文。 上仰視殿屋，〈元之〉再三言之，終不應；〈元之〉懼，趨出。罷朝，〈高力士〉諫曰：“陛下新總萬機，宰臣奏事，當面加可否，柰何一不省察！” 朝，直遙翻。省，悉景翻。 上曰：“朕任〈元之〉以庶政，大事當奏聞共議之；郞吏卑秩，乃一一以煩朕邪！”會〈力士〉宣事至省中， 〈唐〉世，凡機事皆使內臣宣旨於宰相。 爲〈元之〉道上語， 爲，于僞翻。 〈元之〉乃喜。聞者皆服上識君人之體。	1
7冬，十月，辛巳，〈幽州〉軍亂，逐節度使〈楊志誠〉及監軍〈李懷仵〉， 仵，疑古翻。 推兵馬使〈史元忠〉主留務。	1
单车曾出塞，报国敢邀勋。见逐张征虏，今思霍冠军。沙平连白雪，蓬卷入黄云。慷慨倚长剑，高歌一送君。	0
商山包楚邓，积翠蔼沈沈。驿路飞泉洒，关门落照深。野花开古戍，行客响空林。板屋春多雨，山城昼欲阴。丹泉通虢略，白羽抵荆岑。若见西山爽，应知黄绮心。	0
秣陵江上多离别，雨晴芳草烟深。路遥人去马嘶沉。青帘斜挂，新柳万枝金。隔江何处吹横笛？沙头惊起双禽。徘徊一向几般心。天长烟远，凝恨独沾襟。	0
驍騎將軍〈陳胤叔〉，先亦白〈景眞〉及太子得失，而語太子皆云“〈伯玉〉以聞”。 驍，堅堯翻。騎，奇寄翻。語，牛倨翻。 太子由是深怨〈伯玉〉。	1
无狐魅，不成村。	0
二年（丙申﹑一五六）	1
〈思明〉乘勝西攻〈鄭州〉， 〈鄭州〉〈滎陽郡〉。 〈光弼〉整衆徐行，至〈洛陽〉，謂留守〈韋陟〉曰：“賊乘勝而來，利在按兵，不利速戰。〈洛城〉不可守，於公計何如？”〈陟〉請留兵於〈陝〉，退守〈潼關〉，據險以挫其銳。 守，式又翻。陝，失冉翻。潼，音同。 〈光弼〉曰：“兩敵相當，貴進忌退，今無故棄五百里地，則賊勢益張矣。 張，知亮翻，又如字。 不若移軍〈河陽〉，北連〈澤潞〉，利則進取，不利則退守，表裏相應，使賊不敢西侵，此猿臂之勢也。 猿臂可伸而長，可縮而短，故以爲喩。 夫辨朝廷之禮，〈光弼〉不如公； 夫，音扶。朝，直遙翻。 論軍旅之事，公不如〈光弼〉。”〈陟〉無以應。判官〈韋損〉曰：“〈東京〉帝宅，侍中柰何不守？” 按〈李光弼〉〈至德〉之初已爲司空，〈乾元〉元年爲侍中，故〈韋損〉以此呼之。 〈光弼〉曰：“守之，則〈汜水〉﹑〈崿嶺〉﹑〈龍門〉皆應置兵， 〈汜水〉有〈成皋〉之險。〈崿嶺〉在〈登封縣〉。〈龍門〉則〈伊闕〉。汜，音祀。崿，逆各翻。 子爲兵馬判官，能守之乎？”遂移牒留守〈韋陟〉使帥〈東京〉官屬西入〈關〉，牒〈河南〉尹〈李若幽〉使帥吏民出城避賊，空其   城。〈光弼〉帥軍士運油﹑鐵諸物詣〈河陽〉爲守備，〈光弼〉以五百騎殿。 帥，讀曰率。殿，丁練翻。 時〈思明〉遊兵已至〈石橋〉，諸將請曰：“今自〈洛城〉而北乎，當〈石橋〉而進乎？”〈光弼〉曰：“當〈石橋〉而進。” 《水經註》：〈穀水〉東逕〈洛陽〉〈廣莫門〉北，〈漢〉之〈穀門〉也，東逕〈建春門〉〈石橋〉下，卽〈上東門〉也。此言〈漢〉﹑〈晉〉〈洛城〉諸門，非〈隋〉﹑〈唐〉所徙〈洛城〉也。〈上東門〉之地，〈唐〉爲鎭。 及日暮，〈光弼〉秉炬徐行，部曲堅重，賊引兵躡之，不敢逼。 躡之者，欲其兇懼而自潰。不敢逼者，以其嚴整而難犯。 〈光弼〉夜至〈河陽〉，有兵二萬， 〈郭子儀〉自〈滏水〉退守〈河陽〉，衆及數萬。及〈李光弼〉至〈河陽〉，有兵二萬。何衆寡之相懸乎！蓋〈張用濟〉之死，〈朔方〉士卒畏威而逃散者多也。 糧纔支十日。〈光弼〉按閱守備，部分士卒，無不嚴辦。 分，扶問翻。《考異》曰：《實錄》，〈光弼〉謂〈韋陟〉曰：“〈洛城〉無糧，不可守。”按〈河陽〉糧纔支十日，亦非糧多也。今不取。 庚寅，〈思明〉入〈洛陽〉，城空，無所得，畏〈光弼〉掎其後， 掎，居綺翻。 不敢入宮，退屯〈白馬寺〉南，築月城於〈河陽〉南以拒〈光弼〉。 〈史思明〉乘銳勝以攻〈河陽〉，乃先築月城者，恐戰有邂逅也。 於是〈鄭〉﹑〈滑〉等州相繼陷沒， 〈思明〉旣至〈洛陽〉，則〈鄭〉﹑〈滑〉等州已陷沒矣。《通鑑》因史家成文，失於刪脩也。 〈韋陟〉﹑〈李若幽〉皆寓治於〈陝〉。	1
去岁辞巢别近邻，今来空讶草堂新。花开对语应相问，不是村中旧主人。	0
肃肃祀典，邕邕礼秩。三献已周，九成斯毕。爰撤其俎，载迁其实。或升或降，惟诚惟质。	0
攀崖复缘涧，遂造幽人居。鸟鸣泉谷暖，土起萌甲舒。聊登石楼憩，下玩潭中鱼。田妇有嘉献，泼撒新岁馀。常怪投钱饮，事与贤达疏。今我何为答，鳏寡欲焉如。	0
峰峦多秀色，松桂足清声。自有山林趣，全忘城阙情。	0
鸲鹆鸲鹆，众皆如漆，尔独如玉。鸲之鹆之，众皆蓬蒿下，尔自三山来。三山处子下人间，绰约不妆冰雪颜。仙鸟随飞来掌上，来掌上，时拂拭。人心鸟意自无猜，玉指霜毛本同色。有时一去凌苍苍，朝游汗漫暮玉堂。巫峡雨中飞暂湿，杏花林里过来香。日夕依仁全羽翼，空欲衔环非报德。岂不及阿母之家青鸟儿，汉宫来往传消息。	0
皎洁明星高，苍茫远天曙。槐雾暗不开，城鸦鸣稍去。始闻高阁声，莫辨更衣处。银烛已成行，金门俨驺驭。	0
年少辞家从冠军，金妆宝剑去邀勋。不知马骨伤寒水，唯见龙城起暮云。	0
〈朱全忠〉擊〈秦宗權〉，敗〈宗權〉于〈溵水〉。 敗，補邁翻。	1
丙辰，詔曲赦〈建康〉，中外戒嚴。〈徐孝嗣〉以下屯衞宮城，〈蕭坦之〉帥臺軍討〈遙光〉。〈孝嗣〉內自疑懼，與〈沈文季〉戎服共坐〈南掖門〉上，欲與之共論世事，〈文季〉輒引以他辭，終不得及。〈蕭坦之〉屯〈湘宮寺〉， 〈湘宮寺〉，〈宋〉〈明帝〉所起。 〈左興盛〉屯〈東籬門〉， 〈臺城〉外城六門皆設籬門而已，無郛郭。〈東府〉在〈臺城〉東，故   命〈興盛〉屯〈東籬門〉以討〈遙光〉。 鎭軍司馬〈曹虎〉屯〈靑溪〉大橋。 按《曹虎傳》：大橋，〈靑溪〉中橋也。 衆軍圍東城，三面燒司徒府。 〈宋〉〈元嘉〉中，〈彭城王〉〈義康〉爲司徒，徙居〈東府〉，於〈東府〉之側起司徒府。 〈遙光〉遣〈垣歷生〉從西門出戰，臺軍屢敗，殺軍主〈桑天愛〉。〈遙光〉之起兵也，問諮議參軍〈蕭暢〉，〈暢〉正色不從。戊午，〈暢〉與撫軍長史〈沈昭略〉潛自南門出，詣臺自歸，衆情大沮。 〈東府〉之衆情也。沮，在呂翻。 〈暢〉，〈衍〉之弟；〈昭略〉，〈文季〉之兄子也。己未，〈垣歷生〉從南門出戰，因棄矟降〈曹虎〉，〈虎〉命斬之。 矟，色角翻。降，戶江翻。《考異》曰：《南史》云：“〈歷生〉出戰，爲〈曹虎〉所禽，謂〈虎〉曰：‘卿以主上爲聖明，〈梅〉﹑〈茹〉爲賢相，我當死，且我今死，卿明日亦死。’遂殺之。”按〈歷生〉若見獲，〈遙光〉不當殺其子。今從《齊書》。 〈遙光〉大怒，於牀上自踊，使殺〈歷生〉子。其晚，臺軍以火箭燒東北角樓。至夜，城潰，〈遙光〉還小齋帳中，著衣帢坐，秉燭自照，令人反拒，齋閤皆重關， 著，陟略翻。帢，苦洽翻。重，直龍翻。 左右並踰屋散出。臺軍主〈劉國寶〉等先入，〈遙光〉聞外兵至，滅燭扶匐牀下。 扶音蒲。匐，蒲北翻。 軍人排閤入，於闇中牽出，斬之。臺軍入城，焚燒室屋且盡。〈劉渢〉走還家，爲人所殺。〈荆州〉將〈潘紹〉聞〈遙光〉作亂，謀欲應之。 欲以〈江陵〉應之也。將，卽亮翻。 西中郞司馬〈夏侯詳〉 時〈南康王〉〈寶融〉以西中郞將鎭〈江陵〉，以〈夏侯詳〉爲司馬。夏，戶雅翻。 呼〈紹〉議事，因斬之，州府以安。 州，〈荆州〉；府，西中郞府也。	1
乱猿啼处访高唐，路入烟霞草木香。山色未能忘宋玉，水声犹似哭襄王。朝朝暮暮阳台下，为雨为云楚国亡。惆怅庙前无限柳，春来空斗画眉长。	0
51帝復遣使者〈李彥稠〉入〈蜀〉，九月，己亥，至〈成都〉。 復，扶又翻；下復蹂同。	1
须知世乱身难保，莫喜天晴菊并开。长短此身长是客，黄花更助白头催。	0
花满中庭酒满樽，平明独坐到黄昏。春来诗思偏何处，飞过函关入鼎门。	0
碧水色堪染，白莲香正浓。分飞俱有恨，此别几时逢。藕隐玲珑玉，花藏缥缈容。何当假双翼，声影暂相从。	0
会稽碛畔亦疆场，迥出平田筑寿昌。沙幕雾深鸣□雁，草枯犹未及重阳。狐裘尚冷搜红髓，絺葛那堪卧□霜。邹曾不行文墨少，移枫徒哭说西王。	0
〈韓信〉引兵東，未度〈平原〉，聞〈酈食其〉已說下〈齊〉，欲止。辨士〈蒯徹〉說〈信〉曰：“將軍受詔擊〈齊〉，而〈漢〉獨發間使下〈齊〉， 間，古莧翻。使，疏吏翻。 寧有詔止將軍乎，何以得毋行也？且〈酈生〉，一士，伏軾掉三寸之舌， 軾，車前橫木，人所憑者。掉，徒釣翻，搖也。 下〈齊〉七十餘城；將軍以數萬衆，歲餘乃下〈趙〉五十餘城。爲將數歲，反不如一豎儒之功乎！”於是〈信〉然之，遂渡〈河〉。	1
27詔加〈泰寧〉節度使〈慕容彥超〉中書令，遣翰林學士〈魚崇諒〉詣〈兗州〉諭指。〈崇諒〉，卽〈崇遠〉也。 〈魚崇諒〉，先因避〈漢祖〉諱改名。 〈彥超〉上表謝。三月，壬戌朔，詔報之曰：“向以前朝失德，少主用讒， 少，詩照翻。 倉猝之間，召卿赴闕，卿卽奔馳應命，信宿至〈京〉，救國難而不顧身，聞君召而不俟駕； 難，乃旦翻。 以至天亡〈漢〉祚，兵散〈梁〉郊，降將敗軍，相繼而至，卿卽便回馬首，徑反〈龜陰〉； 〈兗州〉在〈龜山〉之陰。〈慕容彥超〉赴〈大梁〉，還〈兗州〉，事並見上卷上年。 爲主爲時， 爲，于僞翻。 有終有始。所謂危亂見忠臣之節，疾風知勁草之心，若使爲臣者皆能如茲，則有國者誰不欲用！所言朕潛龍〈河朔〉之際，平難〈浚郊〉之時， 難，乃旦翻。〈浚郊〉，謂〈大梁〉之郊。〈大梁〉有〈浚水〉，《詩》云：孑孑干旄，在〈浚〉之郊。〈韓愈〉從〈董晉〉於〈汴州〉，賦曰：非夫子之洵美兮，吾何爲乎〈浚〉之都！ 緣不奉示喩之言，亦不得差人至行闕。且事主之道，何必如斯！若或二三於〈漢朝〉， 朝，直遙翻。 又安肯忠信於〈周室〉！以此爲懼，不亦過乎！卿但   悉力推心，安民體國，事朕之節，如事故君，不惟黎庶獲安，抑亦社稷是賴。但堅表率，未議替移。由衷之誠，言盡於此。” 以〈慕容彥超〉不自安，故以此詔撫諭之。	1
藤花浪拂紫茸条，菰叶风翻绿剪刀。闲弄水芳生楚思，时时合眼咏离骚。	0
何处生春早，春生人意中。晓妆虽近火，晴戏渐怜风。暗入心情懒，先添酒思融。预知花好恶，偏在最深丛。	0
山情与诗思，烂熳欲何从。夜舸谁相逐，空江月自逢。春期越草秀，晴忆剡云浓。便拟将轻锡，携居入乱峰。	0
〈壹〉誣白故〈江夏〉太守〈刁嘉〉謗訕國政， 訕，山諫翻。 〈吳〉主怒，收〈嘉〉，繫獄驗問。時同坐人皆畏怖〈壹〉， 其時與〈嘉〉同坐者。坐，徂臥翻。 並言聞之。侍中〈北海〉〈是儀〉獨云無聞， 〈是〉，姓；〈儀〉，名。〈儀〉本姓〈氏〉，〈孔融〉嘲〈儀〉以〈氏〉字爲民上無頭，遂改姓〈是〉。 遂見窮詰累日，詔旨轉厲，羣臣爲之屛息。 爲，于僞翻。屛，必郢翻；屛息，不敢舒氣也。 〈儀〉曰：“今刀鋸已在臣頸，臣何敢爲〈嘉〉隱諱，自取夷滅，爲不忠之鬼！顧以   聞知當有本末。”據實答問，辭不傾移，〈吳〉主遂舍之； 舍，讀曰捨。 〈嘉〉亦得免。	1
芍药丁香手里栽，临行一日绕千回。外人应怪难辞别，总是山中自取来。	0
人易千般去，余嗟独未还。空知泣山月，宁觉鬓苍斑。	0
皇帝癸未即位，  年二十六。初，〈宣帝〉寢疾，引外屬侍中〈樂陵侯〉〈史高〉﹑ （大） 〔太〕傅〈蕭望之〉﹑少 （府） 〔傅〕〈周堪〉至 （京） 〔禁〕中，  拜〈高〉爲大司馬車騎將軍，〈望之〉爲前將軍光禄勳，〈堪〉爲光禄大夫，皆受遺詔輔政，領尚書事。〈望之〉薦諫 （議） 大夫〈劉向〉以博學忠直爲散騎宗正給事中。	1
旌旗江上出，花外捲帘空。夜色临城月，春寒度水风。虽然行李别，且喜语音同。若问匡庐事，终身愧远公。	0
48冬，十月，癸未朔，〈東魏〉以開府儀同三司〈潘相樂〉爲司空。	1
有鸟有鸟如鹳雀，食蛇抱礐天姿恶。行经水浒为毒流，羽拂酒杯为死药。汉后忍渴天岂知，骊姬坟地君宁觉。呜呼为有白色毛，亦得乘轩谬称鹤。	0
3帝遣〈武陵〉太守〈李進〉擊叛蠻，破平之。〈進〉乃簡選良吏，撫循蠻夷，郡境遂安。	1
虏黠虽多变，兵骄即易乘。犹须劳斥候，勿遣大河冰。	0
至道生元气，重圆法混成。无为观大象，冲用体常名。仙乐临丹阙，云车出玉京。灵符百代应，瑞节九贞迎。宝运开皇极，天临映太清。长垂一德庆，永庇万方宁。	0
（無）〔庶〕使臣筆所及　從〈南監〉本﹑〈龍谿〉本﹑〈學海堂〉本改。	1
南溪有仙涧，咫尺非人间。泠泠松风下，日暮空苍山。	0
苏州杨柳任君誇，更有钱塘胜馆娃。若解多情寻小小，绿杨深处是苏家。	0
11太尉〈劉矩〉免，以太常〈楊秉〉爲太尉。	1
曾为老茯神，本是寒松液。蚊蚋落其中，千年犹可觌。	0
會大雨，三月不止，〈勒〉軍中飢疫，死者太半，聞〈晉〉軍將至，集將佐議之。右長史〈刁膺〉請先送款於〈睿〉，求掃平〈河朔〉以自贖，俟其軍退，徐更圖之，〈勒〉愀然長嘯。 愀，子小翻。 中堅將軍〈夔安〉請就高避水， 中堅將軍，蓋〈石勒〉所置。《姓譜》：〈夔〉姓，《春秋》〈夔子〉之後。 〈勒〉曰：“將軍何怯邪！”〈孔萇〉等三十餘將請各將兵分道夜攻〈壽春〉，斬〈吳〉將頭，據其城，食其粟，要以今年破〈丹陽〉，定〈江〉南。〈勒〉笑曰：“是勇將之計也！” 言其不逆計勝敗，但勇於赴敵耳。將，卽亮翻。 各賜鎧馬一疋。 鎧，可亥翻。疋，僻吉翻。 顧謂〈張賓〉曰：“於君意何如？”〈賓〉曰：“將軍攻陷〈京師〉，囚執天子，殺害王公，妻略妃主，擢將軍之髮，不足以數將軍之罪， 擢，拔也；拔其髮以數其罪猶不足，言其罪多也。數，所具翻。 柰何復相臣奉乎！ 復，扶又翻。 去年旣殺〈王彌〉，不當來此；今天降霖雨於數百里中，示將軍不應留   此也。〈鄴〉有〈三臺〉之固， 《水經註》：〈鄴〉城西北有三臺，皆因城爲之基，〈漢〉〈建安〉十五年〈魏武〉所起。中曰〈銅臺〉，高十丈，其後〈石虎〉更增二丈；南則〈金雀臺〉，高八丈；北則〈冰井臺〉，亦高八丈。 西接〈平陽〉， 謂近〈漢〉都，可以壯聲援。 山河四塞，宜北徙據之，以經營〈河〉北，〈河〉北旣定，天下無處將軍之右者矣。 處，昌呂翻。 〈晉〉之保〈壽春〉，畏將軍往攻之耳；彼聞吾去，喜於自全，何暇追襲吾後，爲吾不利邪！ 自古國於東南，率多爲自保之計，亦自量其力之不足以進也，〈賓〉料之審矣。 將軍宜使輜重從北道先發，將軍引大兵向〈壽春〉。輜重旣遠， 重，直用翻。 大兵徐還，何憂進退無地乎！”〈勒〉攘袂鼓髥曰：“〈張君〉計是也！”責〈刁膺〉曰：“君旣相輔佐，當共成大功，柰何遽勸孤降！ 降，戶江翻。 此策應斬！然素知君怯，特相宥耳。”於是黜〈膺〉爲將軍，擢〈賓〉爲右長史，號曰“右侯”。	1
鍊丹文武火未成，卖药贩履俱逃名。出谷迷行洛阳道，乘流醉卧滑台城。城下故人久离怨，一欢适我两家愿。朝饮杖悬沽酒钱，暮餐囊有松花饭。于何车马日憧憧，李膺门馆争登龙。千宾揖对若流水，五经发难如叩钟。下笔新诗行满壁，立谈古人坐在席。问我草堂有卧云，知我山储无儋石。自耕自刈食为天，如鹿如麋饮野泉。亦知世上公卿贵，且养丘中草木年。	0
每识闲人如未识，与君相识更相怜。经旬不解来过宿，忍见空床夜夜眠。	0
〈郭子儀〉至〈朔方〉，益選精兵，戊午，進軍于〈代〉。 此〈代〉，謂〈代州〉。	1
乘春祓禊逐风光，扈跸陪銮渭渚傍。还笑当时水滨老，衰年八十待文王。	0
（偏）〔徧〕置私人　“偏”誤。以意改。徧同“遍”。	1
楚俗不理居，居人尽茅舍。茅苫竹梁栋，茅疏竹仍罅。边缘堤岸斜，诘屈檐楹亚。篱落不蔽肩，街衢不容驾。南风五月盛，时雨不来下。竹蠹茅亦乾，迎风自焚灺。防虞集邻里，巡警劳昼夜。遗烬一星然，连延祸相嫁。号呼怜谷帛，奔走伐桑柘。旧架已新焚，新茅又初架。前日洪州牧，念此常嗟讶。牧民未及久，郡邑纷如化。峻邸俨相望，飞甍远相跨。旗亭红粉泥，佛庙青鸳瓦。斯事才未终，斯人久云谢。有客自洪来，洪民至今藉。惜其心太亟，作役无容暇。台观亦已多，工徒稍冤咤。我欲他郡长，三时务耕稼。农收次邑居，先室后台榭。启闭既及期，公私亦相借。度材无强略，庀役有定价。不使及僭差，粗得禦寒夏。火至殊陈郑，人安极嵩华。谁能继此名，名流袭兰麝。五裤有前闻，斯言我非诈。	0
12冬，十月，戊寅，上幸〈華淸宮〉。	1
18冬，十一月，己酉，〈魏〉主如〈稒陽〉， 稒，音固。 驅野馬於〈雲中〉，置野馬苑；閏月，壬子，還宮。	1
青楼小妇砑裙长，总被抄名入教坊。春设殿前多队舞，朋头各自请衣裳。	0
3二月，庚申，以〈齊王〉〈元吉〉爲司徒。	1
可〔見〕于茲矣　從〈學海堂〉本補。	1
11八月，己亥，〈嘉王〉〈運〉薨。 〈運〉，〈代宗〉子。	1
14以檢校夏官侍郞〈宗楚客〉同平章事。	1
10丙子，以尙書左僕射〈蔡興宗〉爲〈郢州〉刺史。	1
岁正朱明，礼布元制。惟乐能感，与神合契。阴雾离翍，灵驭摇裔。膏泽之庆，期于稔岁。	0
秋霁禁城晚，六街烟雨残。墙头山色健，林外鸟声欢。翘日楼台丽，清风剑佩寒。玉人襟袖薄，斜凭翠阑干。	0
36改〈昭信軍〉爲〈戎昭軍〉。 【〈章〉：十二行本“軍”下有“仍割均州隸之”六字；乙十一行本同；〈孔〉本同；〈張〉校同；〈退齋〉校同。】〈昭信軍〉本置於〈金州〉，時已爲〈王建〉所取。	1
几年汶上约同游，拟为莲峰别置楼。今日凤皇池畔客，五千仞雪不回头。	0
11癸卯，〈南康文簡公〉〈褚淵〉卒，世子侍中〈賁〉恥其父失節，服除，遂不仕，以爵讓其弟〈蓁〉，屛居墓下終身。 蓁，側詵翻。屛，必郢翻。	1
思怀在云阙，泊素守中林。出处虽殊迹，明月两知心。	0
有鸟有鸟众蝙蝠，长伴佳人占华屋。妖鼠多年羽翮生，不辨雌雄无本族。穿墉伺隙善潜身，昼伏宵飞恶明烛。大厦虽存柱石倾，暗齧栋梁成蠹木。	0
风切切，深秋月。十朵芙蓉繁艳歇，凭小槛、细腰无力。空赢得，目断魂飞何处说。寸心恰似丁香结，看看瘦尽胸前雪。偏挂恨，少年抛掷。羞睹见，绣被堆红闲不彻。	0
九成爰奏，三献式陈。钦承景福，恭托明禋。	0
28己丑，〈齊〉復〈威宗〉諡曰〈文宣皇帝〉，廟號〈顯祖〉。 〈齊〉改〈文宣〉諡號，見上卷〈文帝〉〈天嘉〉六年。諡，神至翻。	1
〈庾翼〉欲移鎭襄陽，恐朝廷不許，乃奏云移鎭〈安陸〉。 〈安陸縣〉，自〈漢〉以來屬〈江夏郡〉，〈唐〉爲〈安州〉治所。 帝及朝士皆遣使譬止〈翼〉，〈翼〉遂違詔北行；至〈夏口〉，復上表請鎭〈襄陽〉。 朝，直遙翻。使，疏吏翻。夏，戶雅翻。復，扶又翻。上，時掌翻。 〈翼〉時有衆四萬，詔加〈翼〉都督征討諸軍事。先是車騎將軍﹑〈揚州〉刺史庾冰屢求出外， 先，悉薦翻。 辛巳，以〈冰〉都督〈荆〉·〈江〉·〈寧〉·〈益〉·〈梁〉·〈交〉·〈廣〉七州·〈豫州〉之四郡諸軍事﹑ 〈豫州〉四郡，〈宣城〉﹑〈歷陽〉﹑〈廬江〉﹑〈安豐〉也。 領〈江州〉刺史﹑假節，鎭〈武昌〉，以爲〈翼〉繼援。徵〈徐州〉刺史〈何〉   〈充〉爲都督〈揚〉·〈豫〉·〈徐州〉之〈琅邪〉諸軍事， 〈永嘉〉之亂，〈琅邪國〉人隨〈元帝〉過〈江〉者千餘戶，〈太興〉三年立〈懷德縣〉。〈丹楊〉雖有〈琅邪〉相，而無其地。是年〈桓溫〉爲內史，鎭〈江乘〉之〈蒲洲〉〈金城〉上，求割〈丹楊〉之〈江乘縣〉境立郡，所謂“〈徐州〉之〈琅邪〉”，此也。 領〈揚州〉刺史，錄尙書事，輔政。以〈琅邪〉內史〈桓溫〉爲都督〈靑〉·〈徐〉·〈兗〉三州諸軍事﹑〈徐州〉刺史，〈褚〉 【〈章〉：十二行本“褚”上有“徵〈江州〉刺史”五字；乙十一行本同；〈孔〉本同；〈張〉校同；〈退齋〉校同。】 〈裒〉爲衞將軍，領中書令。	1
万里巴江外，三声月峡深。何年有此路，几客共沾襟。断壁分垂影，流泉入苦吟。悽凉离别后，闻此更伤心。	0
41辛丑，〈裴之橫〉攻〈𥡴亭〉，〈徐嗣徽〉擊走之。	1
深僻孤高无四邻，白云明月自相亲。海中日出山先晓，世上寒轻谷未春。窗逼野溪闻唳鹤，林通村径见樵人。此时惟有雷居士，不厌篮舆去住频。	0
三月，壬申，官軍步騎六十萬陳於〈安陽河〉北， 陳，讀曰陣；下布陳同。〈滏水〉逕〈安陽縣〉而東流，謂之〈安陽河〉。 〈思明〉自將精兵五萬敵之， 將，卽亮翻。 諸軍望之，以爲遊軍，未介意。〈思明〉直前奮擊，〈李光弼〉﹑〈王思禮〉﹑〈許叔冀〉﹑〈魯炅〉先與之戰，殺傷相半；〈魯炅〉中流矢。 中，竹仲翻。 〈郭子儀〉承其後，未及布陳，大風忽起，吹沙拔木，天地晝晦，咫尺不相辨，兩軍大驚，官軍潰而南，賊潰而北，棄甲仗輜重委積於路。 史言〈滏水〉之戰，天未悔禍，非戰之罪。使皆如〈李光弼〉﹑〈王思禮〉，在亂能整，則其失亡，不至於甚。重，直用翻。 〈子儀〉以〈朔方〉軍斷〈河陽〉橋保〈東京〉。 斷，音短。 戰馬萬匹，惟存三千；甲仗十萬，遺棄殆盡。〈東京〉士民驚駭，散奔山谷；留守〈崔圓〉﹑〈河南〉尹〈蘇震〉等官吏南奔〈襄〉﹑〈鄧〉； 守，式又翻。〈襄〉﹑〈鄧〉二州，屬〈山南東道〉。 諸節度各潰歸本鎭。士卒所過剽掠， 剽，匹妙翻。 吏不能止，旬日方定。   惟〈李光弼〉﹑〈王思禮〉整勒部伍，全軍以歸。 《考異》曰：《邠志》曰：“〈史思明〉自稱〈燕王〉。牙前兵馬使〈吳思禮〉曰：‘〈思明〉果反。蓋〈蕃〉將也，安肯盡節於國家！’因目左武鋒使〈僕固懷恩〉。〈懷恩〉色變，陰恨之。三月六日，〈史思明〉輕兵抵〈相州〉，〈郭公〉率諸軍禦之，戰于〈萬金驛〉。賊分馬軍並〈滏〉而西，〈郭公〉使〈僕固懷恩〉以〈蕃〉﹑〈渾〉馬軍邀擊，破之。還遇〈吳思禮〉於陣，射殺之，呼曰：‘〈吳思禮〉陣沒。’其夕，收軍，〈郭公〉疑〈懷恩〉爲變，遂脫身先去。諸軍相繼潰于城下。”今從《實錄》。	1
孤贱易蹉跎，其如酷似何。衰荣同族少，生长外家多。别国桑榆在，沾衣血泪和。应怜失行雁，霜霰寄烟波。	0
住处近山常足雨，闻晴㬠曝旧芳茵。立秋日后无多热，渐觉生衣不著身。	0
〈懷光〉以〈韓遊瓌〉〈朔方〉將也， 〈韓遊瓌〉初事〈郭子儀〉，〈李懷光〉東征，〈遊瓌〉爲〈邠寧〉留後。瓌，古回翻。將，卽亮翻。 掌兵在〈奉天〉，與〈遊瓌〉書，約使爲變，〈遊瓌〉密奏之；明日，又以書趣之。 〈懷光〉又以書趣〈遊瓌〉，〈遊瓌〉蓋又奏之也。若據《考異》，則後書爲〈渾瑊〉所獲，《通鑑》疑而不取。趣，讀曰促。 上 【〈章〉：十二行本“上”上有“遊瓌又奏之”五字；乙十一行本同；〈張〉校同，云無註本亦無。】 稱其忠義，因問：“策安出？”對曰：“〈懷光〉總諸道兵，故敢恃衆爲亂。今〈邠寧〉有〈張昕〉，〈靈武〉有〈甯景璿〉， 邠，卑旻翻。昕，許斤翻。璿，似宣翻。 〈河中〉有〈呂鳴岳〉，〈振武〉有〈杜從政〉，〈潼關〉有〈唐朝臣〉，〈渭北〉有〈竇覦〉， 潼，音同。朝，直遙翻。覦，音俞。 皆守將也。 言此諸將各守其地也。 陛下各以其地及其衆授之，尊〈懷光〉之官，罷其權，則行營諸將各受本府指麾矣。 罷   〈懷光〉兵權，則諸路兵雖在行營，將不肯稟命於〈懷光〉而各稟本府之命。 〈懷光〉獨立，安能爲亂！”上曰：“罷〈懷光〉兵權，若〈朱泚〉何？” 言罷〈懷光〉，恐無以制〈朱泚〉。 對曰：“陛下旣許將士以克城殊賞，將士奉天子之命以討賊取富貴，誰不願之！〈邠府〉兵以萬數，借使臣得而將之， 將，卽亮翻，又音如字。 足以誅〈泚〉；況諸道必有杖義之臣，〈泚〉不足憂也！”上然之。	1
自直梨园得出稀，更番上曲不教归。一时跪拜霓裳彻，立地阶前赐紫衣。	0
深明天地之（明）〔界〕　從〈龍谿〉本﹑〈學海堂〉本改。	1
〈桓沖〉聞〈秦〉攻〈涼州〉，遣〈兗州〉刺史〈朱序〉﹑〈江州〉刺史〈桓石秀〉與〈荆州〉督護〈桓羆〉遊軍〈沔〉﹑〈漢〉，爲〈涼州〉聲援； 沔，彌兗翻。 又遣〈豫州〉刺史〈桓伊〉帥衆向〈壽陽〉， 帥，讀曰率；下同。 〈淮南〉太守〈劉波〉汎舟〈淮〉﹑〈泗〉，欲橈〈秦〉以救〈涼〉。 橈，奴敎翻。 聞〈涼州〉敗沒，皆罷兵。	1
26鳳閣舍人〈李嶠〉知天官選事， 選，須絹翻。 始置員外官數千人。	1
〈杜洪〉求救於〈朱全忠〉，〈全忠〉遣其將〈韓勍〉將萬人屯〈灄口〉， 勍，渠京翻。 遣使語〈荆南〉節度使〈成〉   〈汭〉﹑〈武安〉節度使〈馬殷〉﹑〈武貞〉節度使〈雷彥威〉， 語，牛倨翻。曰語者，無朝廷詔敕，以意諭之。 令出兵救〈洪〉。〈汭〉畏〈全忠〉之強，且欲侵〈江〉﹑〈淮〉之地以自廣，發舟師十萬，沿〈江〉東下。〈汭〉作巨艦，三年而成， 艦，戶黯翻。 制度如府署，謂之“和舟載”， 署，廨舍也；言其舟長闊，和〈荆州〉皆載其上。“舟”，當作“州”。【〈章〉：十二行本正作“州”；乙十一行本同。】 其餘謂之“齊山”﹑“截海”﹑“劈浪”之類甚衆。 齊山，言其高也。截海，言其長也。劈浪，言其輕疾也。劈，匹歷翻。 掌書記〈李珽〉諫曰： 珽，他鼎翻。 “今每艦載甲士千人，稻米倍之，緩急不可動也。〈吳〉兵剽輕， 剽，匹妙翻。輕，苦定翻。 難與角逐；〈武陵〉﹑〈長沙〉，皆吾讎也； 〈武陵〉，謂〈雷彥威〉。〈長沙〉，謂〈馬殷〉。 豈得不爲反顧之慮乎！不若遣驍將屯〈巴陵〉， 《九域志》：〈巴陵〉東北至〈鄂州〉三百五十里。 大軍與之對岸，堅壁勿戰，不過一月，〈吳〉兵食盡自遁，〈鄂〉圍解矣。” 〈楊行密〉時封〈吳王〉，故謂其兵爲〈吳〉兵。 〈汭〉不聽。〈珽〉，〈憕〉之五世孫也。 〈李憕〉，〈天寶〉之末死於〈安祿山〉之難。〈珽〉後歸中原，仕於〈梁〉。	1
13秋，七月，癸丑，〈哥舒翰〉奏：於所開〈九曲〉之地置〈洮陽〉﹑〈澆河〉二郡及〈神策軍〉，以〈臨洮〉太守〈成如璆〉兼〈洮陽〉太守，充〈神策軍〉使。 〈洮陽〉﹑〈澆河〉二郡，皆置於〈洮〉﹑〈廓〉二州西南。〈廓州〉，本〈澆河郡〉，〈天寶〉元年更名〈寧塞郡〉。〈洮州〉西八十里〈磨環川〉置〈神策軍〉。《新書》曰：〈澆河郡〉置於〈積石〉之西。澆，堅堯翻。	1
太子爲政精察，而中常侍〈宗愛〉，性險暴，多不法，太子惡之。 惡，烏故翻。 給事中〈仇尼道盛〉﹑侍郞〈任平城〉 侍郞，卽給事黃門侍郞。〈仇尼〉，複姓，出於〈徒河〉。任，音壬。 有寵於太子，頗用事，皆與〈愛〉不協。〈愛〉恐爲〈道盛〉等所糾，遂構吿其罪。〈魏〉主怒，斬〈道盛〉等於都街， 都街，卽都市。 東宮官屬多坐死，帝怒甚。戊辰，太子以憂卒。 《考異》曰：《宋》《索虜傳》云：“〈燾〉至〈汝南〉〈瓜步〉，〈晃〉私遣取諸營鹵獲甚衆。〈燾〉歸，聞知，大加搜檢。〈晃〉懼，謀殺〈燾〉。〈燾〉乃詐死，使其近習召〈晃〉迎喪，於道執之；及國，罩以鐵籠，尋殺之。”〈蕭子顯〉《齊書》亦云：“〈晃〉謀殺〈佛貍〉，見殺。”《宋略》曰：“〈燾〉旣南侵，〈晃〉淫于內，謀欲殺〈燾〉。〈燾〉知之，歸而詐死，召〈晃〉迎喪。〈晃〉至，執之，罩以鐵籠，捶之三百，曳于叢棘以殺焉。”又《索虜傳》云：“〈晃〉弟〈秦王〉〈烏奕旰〉與〈晃〉對掌國事，〈晃〉疾之，訴其貪暴。〈燾〉鞭之二百，遣鎭〈枹罕〉。”此   皆〈江〉南傳聞之語。今從《後魏書》。 壬申，葬〈金陵〉，諡曰〈景穆〉。帝徐知太子無罪，甚悔之。 爲後〈宗愛〉弒帝張本。	1
1春，正月，庚子，〈元誼〉﹑〈石定蕃〉等帥〈洺州〉兵五千人及其家人萬餘口奔〈魏州〉； 帥，讀曰率。 上釋不問，命〈田緖〉安撫之。	1
〈江州〉刺史〈晉安王〉〈子懋〉聞〈鄱陽〉﹑〈隨王〉死，欲起兵，謂防閤〈吳郡〉〈陸超之〉曰：“事成則宗廟獲安，不成猶爲義鬼。” 諸王置防閤，以勇略之士爲之，以防衞齋閤。〈杜佑〉《通典》：〈唐〉制：親王府並給防閤﹑庶僕﹑白直，下至州縣亦有白直。 防閤〈丹陽〉〈董僧慧〉曰：“此州雖小，〈宋孝武〉常用之。 謂〈宋孝武帝〉自〈江州〉起兵誅元凶〈劭〉也。 若舉兵向闕以請〈鬱林〉之罪，誰能禦之！”〈子懋〉母〈阮氏〉在〈建康〉，密遣書迎之，〈阮氏〉報其同母兄〈于瑤之〉爲計。〈瑤之〉馳吿〈宣城公〉〈鸞〉；乙亥，假〈鸞〉黃鉞，內外纂嚴， 《考異》曰：《齊》《帝紀》作“乙未”。按是月壬申朔，而上有癸未，下有乙酉﹑丁亥，蓋癸未當作“癸酉”，乙未當作“乙亥”耳。 遣中護軍〈王玄邈〉討〈子懋〉，又遣軍主〈裴叔業〉與〈于瑤之〉先襲〈尋陽〉，聲云爲〈郢府〉司馬。〈子懋〉知之，遣三百人守〈湓城〉。〈叔業〉泝流直上， 上，時掌翻。 至夜，回襲〈湓城〉，城局參軍〈樂賁〉開門納之。 諸州刺史各有城局參軍，掌脩浚備禦。 〈子懋〉聞之，帥府州兵力據城自守。〈子懋〉部曲多〈雍州〉人，皆勇躍願奮。 〈子懋〉自〈雍州〉徙爲〈江州〉，故部曲多〈雍州〉人。“勇”，當作“踴”。帥，讀曰率。雍，於用翻。 〈叔業〉畏之，遣〈于瑤之〉說〈子懋〉曰：“今還都必無過憂，正當作散官，不失富貴也。” 說，輸芮翻。散，悉但翻。 〈子懋〉旣不出兵攻〈叔業〉，衆情稍沮。中兵參軍〈于琳之〉，〈瑤之〉兄也，說〈子懋〉重賂〈叔業〉，可以免禍。〈子懋〉使〈琳之〉往，〈琳之〉因說〈叔業〉取〈子懋〉。〈叔業〉遣軍主〈徐玄慶〉將四百人隨〈琳之〉入州城，僚佐皆奔散。 沮，在呂翻。說，輸芮翻。將，卽亮翻。 〈琳之〉   從二百人，拔白刃入齋，〈子懋〉罵曰：“小人！何忍行此！”〈琳之〉以袖鄣面，使人殺之。〈王玄邈〉執〈董僧慧〉，將殺之，〈僧慧〉曰：“〈晉安〉舉義兵，僕實預其謀，得爲主人死，不恨矣！願至大斂畢，退就鼎鑊。” 爲，于僞翻。斂，力贍翻；下殯斂同。鑊，戶郭翻。 〈玄邈〉義之，具以白〈鸞〉，免死配〈東冶〉。〈子懋〉子〈昭基〉，九歲，以方二寸絹爲書，參其消息，幷遺錢五百， 遺，于季翻。 行金得達，〈僧慧〉視之曰：“郞君書也！”悲慟而卒。 卒，子恤翻。 〈于琳之〉勸〈陸超之〉逃亡。〈超之〉曰：“人皆有死，此不足懼！吾若逃亡，非唯孤〈晉安〉之眷，亦恐〈田橫〉客笑人！” 〈田橫〉客事見十一卷〈漢高帝〉五年。〈超之〉守死，故以此言愧〈琳之〉。 〈玄邈〉等欲囚以還都，〈超之〉端坐俟命。〈超之〉門生謂殺〈超之〉當得賞，密自後斬之，頭墜而身不僵。 僵，居良翻。 〈玄邈〉厚加殯斂。門生亦助舉棺，棺墜，壓其首，折頸而死。 史言〈董僧慧〉﹑〈陸超之〉之義烈。折，而設翻。	1
是歲，〈秦〉大熟，上田畝收七十石，下者三十石，蝗不出〈幽州〉之境，不食麻豆，上田畝收百石，下者五十石。 物反常爲妖。蝗之爲災尙矣，蝗生而不食五穀，妖之大者也。農人服田力穡，至於有秋，自古以   來，未有畝收百石﹑七十石之理，而畝收五十石﹑三十石，亦未之聞也。使其誠有之，又豈非反常之大者乎！使其無之，則州縣相與誣飾以罔上，亦不祥之大者也，〈秦〉亡宜矣！	1
潦倒守三川，因循涉四年。推诚废钩距，示耻用蒲鞭。以此称公事，将何销俸钱。虽非好官职，岁久亦妨贤。	0
楚老相逢泪满衣，片名薄宦已知非。他乡不似人间路，应共东流更不归。	0
依迟动车马，惆怅出松萝。忍别青山去，其如绿水何。	0
微雨洒高林，尘埃自萧散。耿耿心未平，沈沈夜方半。独惊长簟冷，遽觉愁鬓换。谁能当此夕，不有盈襟叹。	0
初，〈唐〉人以茶鹽強民而徵其粟帛，謂之博徵， 強，其兩翻。博，博易也，言以茶鹽博易而徵其粟帛。 又興營田於〈淮南〉，民甚苦之；及〈周〉師至，爭奉牛酒迎勞。 勞，力到翻。 而將帥不之恤， 帥，所類翻。 專事俘掠，視民如土芥；民皆失望，相聚山澤，立堡壁自固，操農器爲兵， 操，七刀翻。 積紙爲甲，時人謂之“白甲軍”。〈周〉兵討之，屢爲所敗， 敗，補邁翻。 先所得〈唐〉諸州，多復爲〈唐〉有。	1
却将憔悴入都门，自喜青霄足故人。万里有家留百越，十年无路到三秦。摧残不是当时貌，流落空馀旧日贫。多谢青云好知己，莫教归去重沾巾。	0
不爲李將軍（故）〔地〕乎　從〈龍谿〉本﹑〈學海堂〉本﹑《漢書》《灌夫傳》改。	1
日暮嘉陵江水东，梨花万片逐江风。江花何处最肠断，半落江流半在空。	0
10十一月，癸酉朔，上幸〈雲陽〉校獵。	1
5秋，七月，丙午，丞相〈舍〉免。	1
三月　三，《漢書》《平帝紀》作“二”。	1
〈太平公主〉以太子年少，意頗易之；旣而憚其英武，欲更擇闇弱者立之以久其權，數爲流言，云“太子非長，不當立。” 少，詩照翻。易，以豉翻。數，所角翻。 己亥，制戒諭中外，以息浮議。   公主每覘伺太子所爲，纖介必聞於上， 覘，丑廉翻，又丑豔翻。伺，相吏翻。 太子左右，亦往往爲公主耳目，太子深不自安。 爲誅〈太平公主〉及其支黨張本。	1
〈史炤〉《釋文》曰：辟，匹亦切。執兵仗以辟行人。（〈海陵〉本同。）余謂〈炤〉釋義是而音非。辟，讀爲闢，若匹亦切，則讀如僻矣。	1
洛城秋霁后，梵阁暮登时。此日风烟好，今秋节候迟。霞光红泛艳，树影碧参差。莫虑言归晚，牛家有宿期。	0
天授元年（庚寅﹑六九○）是年九月方改元〈天授〉。	1
鹁鸠树上鸣，意在麻子地。	0
宦者舉軟輿，迎上扶升輿，決殿後罘罳，疾趨北出。 頁七九一二	1
高燕飞何捷，啄害恣群雏。人岂玩其暴，华轩容尔居。强欺自天禀，刚吐信吾徒。乃知不平者，矫世道终孤。	0
东南骑马出郊坰，回首寒烟隔郡城。清涧涨时翘鹭喜，绿桑疏处哺牛鸣。儿童见少生于客，奴仆骄多倨似兄。试望家田还自适，满畦秋水稻苗平。	0
是時，〈漢〉所殺虜〈匈奴〉合八九萬，而〈漢〉士卒物故亦數萬。 《魏臺訪議》：〈高堂隆〉曰：“聞之先師，物，無也，故，事也，言無復所能於事也。”《索隱》曰：〈漢〉以來謂死爲物故，就朽故也。〈師古〉曰：物故，謂死也；言其同於鬼物而故也。   蓋〈漢〉軍死者亦數萬。 是後〈匈奴〉遠遁，而幕南無王庭。 〈冒頓〉之強，盡取〈蒙恬〉所奪〈匈奴〉地，而王庭列置於幕南。今〈匈奴〉爲〈漢〉所攻，遠遁幕北，故幕南無王庭也。 〈漢〉渡〈河〉自〈朔方〉以西至〈令居〉， 〈班〉《志》，〈令居縣〉屬〈金城郡〉。令，音零。 往往通渠，置田官， 置官以主屯田。 吏卒五六萬人，稍蠶食〈匈奴〉以北； 蠶食，言如蠶之食葉，以漸而侵其地也。 然亦以馬少，不復大出擊〈匈奴〉矣。 少，詩沼翻。復，扶又翻；下同。	1
遂幸魏郡河内　《後漢書》《章帝紀》作“幸〈東阿〉”。	1
欲作千箱主，问取黄金母。	0
10秋，八月，癸卯，敕：“前令檢括逃人，慮成煩擾，天下大同，宜各從所樂， 樂，音洛。 令所在州縣安集，遂其生業。”	1
闻有高踪客，耿介坐幽庄。林壑人事少，风烟鸟路长。瀑水含秋气，垂藤引夏凉。苗深全覆陇，荷上半侵塘。钓渚青凫没，村田白鹭翔。知君振奇藻，还嗣海隅芳。	0
1春，正月，乙丑朔，大赦。	1
柳花飞处莺声急，晴街春色香车立。金凤小帘开，脸波和恨来。今宵求梦想，难到青楼上。赢得一场愁，鸳衾谁并头。	0
楚俗物候晚，孟冬才有霜。早农半华实，夕水含风凉。遐想云外寺，峰峦渺相望。松门接官路，泉脉连僧房。微露上弦月，暗焚初夜香。谷深烟壒净，山虚钟磬长。念此清境远，复忧尘事妨。行行即前路，勿滞分寸光。	0
殷紹（陽）〔嘉〕侯　從〈龍谿〉本﹑〈學海堂〉本改。	1
九月，〈魏〉主入〈長安〉，丞相〈泰〉還屯〈華州〉。 華，戶化翻。	1
〈李載義〉奏攻〈滄州〉〈長蘆〉，拔之。 〈滄州〉，治〈靑池縣〉。《九域志》：〈長蘆鎭〉屬〈淸池〉。	1
男儿轗轲徒搔首，入市脱衣且沽酒。行路难，权门慎勿干，平人争路相摧残。春秋四气更回换，人事何须再三叹。君不见雀为鸽，鹰为鸠，东海成田谷为岸。负薪客，归去来，龟反顾，鹤裴回，黄河岸上起尘埃。相逢未相识，何用强相猜。行路难，故山应不改，茅舍汉中在。白酒杯中聊一歌，苍蝇苍蝇奈尔何。	0
成名年少日，就业圣人书。擢桂谁相比，籯金已不如。东城送归客，秋日待征车。若到清潭畔，儒风变里闾。	0
独将诗教领诸生，但看青山不爱名。满院竹声堪愈疾，乱床花片足忘情。	0
17是歲，分命使者以六條察州縣。 使，疏吏翻。	1
22帝悉出〈漢〉宮中寶玉器數十，碎之於庭，曰：“凡爲帝王，安用此物！聞〈漢隱帝〉日與嬖寵於禁中嬉戲，珍玩不離側， 嬖，卑義翻，又必計翻。離，力智翻。 茲事不遠，宜以爲鑑。”仍戒左右，自今珍華悅目之物，無得入宮。	1
谁工此松唯拂墨，巧思丹青营不得。初写松梢风正生，此中势与真松争。高柯细叶动飒飒，乍听幽飗如有声。左右双松更奇绝，龙鳞麈尾仍半折。经春寒色聚不散，逼座阴阴将下雪。荆门石状凌玙璠，蹙成数片倚松根。何年茜茜苔黏迹，几夜潺潺水击痕。裴生诗家后来客，为我开图玩松石。对之自有高世心，何事劳君上山屐。	0
忽忽岁云暮，相望限风烟。长歌欲对酒，危坐遂停弦。停弦变霜露，对酒怀朋故。朝看桂蟾晚，夜闻鸿雁度。鸿度何时还？桂晚不同攀。浮云映丹壑，明月满青山。青山云路深，丹壑月华临。耿耿离忧积，空令星鬓侵。	0
延寿溪头叹逝波，古今人事半销磨。昔除正字今何在，所谓人生能几何。	0
〈蘇秦〉旣死， 三年，〈蘇秦〉死於〈齊〉。 〈秦〉弟〈代〉﹑〈厲〉亦以遊說顯於諸侯。 說，式芮翻。 〈燕〉相〈子之〉與〈蘇代〉婚，欲得〈燕〉權。〈蘇代〉使於〈齊〉而還， 燕，因肩翻。相，息亮翻。使，疏吏翻。還，從宣翻。 〈燕王〉〈噲〉問曰：“〈齊王〉其霸乎？” 噲，苦夬翻。 對曰：“不能。”王曰：“何故？”對曰：“不信其臣。”於是〈燕〉王專任〈子之〉。〈鹿毛壽〉謂〈燕王〉曰： 〈劉伯莊〉曰：〈鹿毛壽〉，人姓名；又曰〈潘壽〉。《春秋後語》作“〈唐毛壽〉”。〈徐廣〉曰：一作“〈厝毛〉”。如〈徐廣〉一作之說，當作“庴”。庴，音秦昔翻。〈淸河〉有〈庴縣〉。 “人之謂〈堯〉賢者，以其能讓天下也。今王以國讓〈子之〉，是王與〈堯〉同名也。”〈燕王〉因屬國於〈子之〉， 屬，之欲翻，付也，託也。 〈子之〉大重。或曰：“〈禹〉薦〈益〉而以〈啓〉人爲吏， 《孟子》曰：〈禹〉薦〈益〉於天，〈禹〉崩，天下之人不之〈益〉而之〈啓〉，曰：“吾君之子也。”《索隱》曰：人，猶臣也。謂以〈啓〉臣爲〈益〉吏。索，山客翻。 及老而以〈啓〉爲不足任天下， 任，音壬。 傳之於〈益〉。〈啓〉與交黨攻〈益〉，奪之，天下謂〈禹〉名傳天下於〈益〉而實令〈啓〉自取之。 按或曰一段事，與《師春紀》〈伊尹〉放〈太甲〉，潛出自〈桐〉，殺〈伊尹〉，事頗相類，古書雜記固多也。 今王言屬國於〈子之〉而吏無非太子人者，是名屬〈子之〉而實太子用事也。”王因收印綬，自三百石吏已上而效之〈子之〉。 《後漢書》《輿服志》曰：三王俗化雕文，詐僞漸生，始有印綬，以檢姦   萌。《周禮》掌節有璽節，〈鄭氏〉《註》云：今之印章也。綬，組綬。古者佩玉以綬貫之。〈漢〉承〈秦〉制，乘輿璽綬；諸王以下，印以金﹑銀﹑銅爲差，綬以赤﹑紫﹑靑﹑黑﹑黃爲差。印，信也，刻文合信也。綬，受也，轉相授受也。三百石吏，銅印，黑綬或黃綬。《王制》：諸侯大國之卿，食祿以田計之，爲三十二夫之入。〈戰國〉之卿，食祿萬鍾，其僭差不度甚矣。〈漢〉制：三公秩萬石，至於斗食佐吏，凡十六等。三百石吏，第十等，奉月四十斛。綬，音受。璽，斯氏翻。組，祖五翻。乘，繩證翻。奉，與俸同，音扶用翻。 〈子之〉南面行王事，而〈噲〉老，不聽政，顧爲臣， 顧，反也。噲，苦夬翻。 國事皆決於〈子之〉。 爲後〈燕〉亂張本。	1
猗太帝兮，其智如神；分草实兮，济我生人。猗太帝兮，其功如天；均四时兮，成我丰年。	0
〈衞王〉〈灌〉薨。 〈灌〉，上弟也。	1
七年（癸丑﹑八三三）	1
圣世科名酬志业，仙州秀色助神机。梅真入仕提雄笔，阮瑀从军著綵衣。昼寝不知山雪积，春游应趁夜潮归。相思莫讶音书晚，鸟去犹须叠日飞。	0
莫将庞大作荍团，庞大皮中的不乾。不怕凤皇当额打，更将鸡脚用筋缠。	0
12詔改〈梁州〉爲〈興元府〉。 以紀元爲府號始此。	1
自叹旅人行意速，每嫌杯酒缓归期。今朝偏遇醒时别，泪落风前忆醉时。	0
客程终日风尘苦，蓬转还家未有期。林色晓分残雪后，角声寒奏落帆时。月高星使东看远，云破霜鸿北度迟。流荡此心难共说，千峰澄霁隔琼枝。	0
年少平戎老学仙，表求骸骨乞生全。不堪腰下悬金印，已向云西寄玉田。旄节抱归官路上，公卿送到国门前。人间鸡犬同时去，遥听笙歌隔水烟。	0
1春，太后遣〈長樂〉少府〈夏侯藩〉﹑宗正〈劉宏〉﹑尙書令〈平晏〉納采見女。 婚有五禮，納采﹑問名﹑納吉﹑納徵﹑請期。〈陸德明〉曰：采，音七在翻，擇也。〈師古〉曰：謂采擇其可者。 還，奏言：“公女漸漬德化， 漸，音沾。 有窈窕之容， 窈窕，幽閒也。〈王肅〉曰：善心曰窈，善容曰窕。 宜承天序，奉祭祀。”太師〈光〉﹑大司徒〈宮〉﹑大司空〈豐〉﹑左將軍〈孫建〉﹑執金吾〈尹賞〉﹑行太常事﹑太中大夫〈劉秀〉及太卜﹑太史令服皮弁﹑素積， 《百官表》：太常有太卜﹑太史等令。〈師古〉曰：皮弁，以鹿皮爲冠，形如人手之弁合也。素積，謂素裳也。朱衣而素裳。積，謂襞績，若今之襈爲也。襈，音雛戀翻。〈賢〉曰：素積者，積以爲裳也，言要中辟積也。〈賈公彥〉曰：皮弁之服，十五升白布衣，積素以爲裳。 以禮雜卜筮，皆曰：“兆遇金水王相，卦遇父母得位， 兆，卜也。卦，筮也。〈孟康〉曰：金﹑   水相生也。〈張晏〉曰：金王則水相也。遇父母則《泰卦》，《乾》下《坤》上，天下於地，是配享之卦。〈師古〉曰：王，音于放翻。〈原父〉曰：但言父母得位，安知是《泰卦》乎！相，息亮翻。 所謂康強之占，逢吉之符也。” 《洪範》曰：汝則從﹑龜從﹑筮從﹑卿士從﹑庶民從，是之謂大同，身其康強，子孫其逢吉。 又以太牢策吿宗廟。有司奏：“故事：聘皇后，黃金二萬斤，爲錢二萬萬；”〈莽〉深辭讓，受六千三百萬，而以其四千三百萬分予十一媵家及九族貧者。 九族，上自高祖，下至玄孫之親。按《漢書》《王莽傳》：“故事聘皇后黃金二萬斤，爲錢二萬萬。〈莽〉深辭讓，受四千萬，而以其三千三百萬予十一媵家。羣臣復言：“今皇后受聘，踰羣妾亡幾。”有詔，復益二千三百萬，爲三千萬。〈莽〉復以其千萬分予九族貧者。又按〈杜佑〉《通典》：聘后黃金二萬斤，〈漢〉〈呂后〉爲〈惠帝〉聘〈魯元公主〉故事也。予，讀曰與。	1
2秋，七月，〈匡衡〉爲丞相。戊辰，衞尉〈李延壽〉爲御史大夫。	1
（詔）〔詰〕吏　從〈學海堂〉本改。	1
十二月，庚申朔，以〈東海王〉〈禕〉爲中書監﹑太尉。 〈禕〉於〈湘東王〉，兄也。禕，吁韋翻。 進鎭軍將軍﹑〈江州〉刺史〈晉安王〉〈子勛〉爲車騎將軍﹑開府儀同三司。 騎，奇寄翻。 癸亥，以〈建安王〉〈休仁〉爲司徒﹑尙書令﹑〈揚州〉刺史，以〈山陽王〉〈休祐〉爲〈荆州〉刺史，〈桂陽王〉〈休範〉爲〈南徐州〉刺史。乙丑，徙〈安陸王〉〈子綏〉爲〈江夏王〉。	1
圣代无隐者，英灵尽来归。遂令东山客，不得顾采薇。既至君门远，孰云吾道非。江淮度寒食，京洛缝春衣。置酒临长道，同心与我违。行当浮桂棹，未几拂荆扉。远树带行客，孤村当落晖。吾谋适不用，勿谓知音稀。	0
12是歲，〈成漢獻王〉〈驤〉卒， 〈成〉封〈李驤〉爲〈漢王〉。驤，思將翻。 其子征東將軍〈壽〉以喪還〈成都〉。〈成〉主〈雄〉以〈李玝〉爲征北將軍﹑〈梁州〉刺史，代〈壽〉屯〈晉壽〉。 玝，阮古翻。	1
小娃撑小艇，偷采白莲回。不解藏踪迹，浮萍一道开。	0
奏昭〔德〕四時之舞　從〈南監〉本﹑〈龍谿〉本﹑〈學海堂〉本﹑《漢書》《禮樂志》補。	1
积水不可极，安知沧海东。九州何处远，万里若乘空。向国唯看日，归帆但信风。鳌身映天黑，鱼眼射波红。乡树扶桑外，主人孤岛中。别离方异域，音信若为通。	0
〈揚子〉《法言》：或問：“〈楚〉敗〈垓下〉，方死，曰‘天也！’諒乎？”曰：“〈漢〉屈羣策，羣策屈羣力； 諒，信也。屈，盡也。 〈楚〉憞羣策而自屈其力。 憞，徒對翻，惡也。 屈人者克，自屈者負；天曷故焉！” 〈溫公〉曰：何預天事。	1
（而）〔布〕德惠　從〈龍谿〉本﹑〈學海堂〉本﹑《漢書》《東方朔傳》改。	1
〔營〕大澤中　從《後漢書》《班超列傳》補。	1
5六月，辛酉，制民年五十免役收庸。	1
〈秦〉以〈河州〉刺史〈李辯〉領〈興晉〉太守，還鎭〈枹罕〉。 〈興晉〉﹑〈枹罕〉，〈河西〉〈張氏〉皆置爲郡。〈興晉〉亦當近〈枹罕〉界。 徙〈涼州〉治〈金城〉。 自〈天水〉徙治〈金城〉。 〈張天錫〉聞〈秦〉有兼幷之志，大懼， 以〈秦〉徙鎭逼之，故懼。 立壇於〈姑臧〉西，刑三牲，帥其官屬，遙與〈晉〉三公盟。 帥，讀曰率；下同。 遣從事中郞〈韓博〉奉表送盟文，幷獻書於大司馬〈溫〉，期以明年夏會 【〈章〉：十二行本“會”上有“同大舉”三字；乙十一行本同；〈孔〉本同。】 于〈上邽〉。 欲使〈晉〉起兵攻〈蜀〉而出會于〈上邽〉也。	1
4上遣 【〈章〉：十二行本“遣”下有“中”字；乙十一行本同；〈孔〉本同；〈張〉校同。】 使趣〈高騈〉討〈黃巢〉， 趣，讀曰促。 道路相望，〈騈〉終不出兵。上至〈蜀〉，猶冀〈騈〉立功，詔〈騈〉巡內刺史及諸將有功者，自監察至常侍，聽以墨敕除訖奏聞。	1
魏中义士有冯燕，游侠幽并最少年。避雠偶作滑台客，嘶风跃马来翩翩。此时恰遇莺花月，堤上轩车昼不绝。两面高楼语笑声，指点行人情暗结。掷果潘郎谁不慕，朱门别见红妆露。故故推门掩不开，似教欧轧传言语。冯生敲镫袖笼鞭，半拂垂杨半惹烟。树间春鸟知人意，的的心期暗与传。传道张婴偏嗜酒，从此香闺为我有。梁间客燕正相欺，屋上鸣鸠空自斗。婴归醉卧非雠汝，岂知负过人怀惧。燕依户扇欲潜逃，巾在枕傍指令取。谁言狼戾心能忍，待我情深情不隐。回身本谓取巾难，倒柄方知授霜刅。冯君抚剑即迟疑，自顾平生心不欺。尔能负彼必相负，假手他人复在谁。窗间红艳犹可掬，熟视花钿情不足。唯将大义断胸襟，粉颈初回如切玉。凤皇钗碎各分飞，怨魄娇魂何处追。凌波如唤游金谷，羞彼揶揄泪满衣。新人藏匿旧人起，白昼喧呼骇邻里。诬执张婴不自明，贵免生前遭考捶。官将赴市拥红尘，掉臂人来擗看人。传声莫遣有冤滥，盗杀婴家即我身。初闻僚吏翻疑叹，呵叱风狂词不变。缧囚解缚犹自疑，疑是梦中方脱免。未死劝君莫浪言，临危不顾始知难。已为不平能割爱，更将身命救深冤。白马贤侯贾相公，长悬金帛募才雄。拜章请赎冯燕罪，千古三河激义风。黄河东注无时歇，注尽波澜名不灭。为感词人沈下贤，长歌更与分明说。此君精爽知犹在，长与人间留炯诫。铸作金燕香作堆，焚香酬酒听歌来。	0
〈再思〉爲相，專以諂媚取容。司禮少卿〈張同休〉，〈易之〉之兄也，嘗召公卿宴集，酒酣，戲〈再思〉曰：“〈楊內史〉面似〈高麗〉。”〈再思〉欣然，卽翦紙帖巾，反披紫袍，爲〈高麗〉舞， 〈唐〉十部樂有〈高麗〉伎，舞者四人；〈楊再思〉蓋倣之爲此舞。 舉坐大笑。 坐，徂臥翻。 時人或譽〈張昌宗〉之美 譽，音余。 曰：“六郞面似蓮花。”〈再思〉獨曰：“不然。”〈昌宗〉問其故，〈再思〉曰：“乃蓮花似六郞耳。”	1
邂逅相逢萼岭边，对倾浮蚁共谈玄。拟将剑法亲传授，却为迷人未有缘。	0
闻君出宰洛阳隅，宾友称觞饯路衢。别后相思在何处？祗应关下望仙凫。	0
明经有清秩，当在石渠中。独往宣城郡，高斋谒谢公。寒原正芜漫，夕鸟自西东。秋日不堪别，凄凄多朔风。	0
周极八百里，凝眸望则劳。水涵天影阔，山拔地形高。贾客停非久，渔翁转几遭。飒然风起处，又是鼓波涛。	0
长沙益阳，一时相卬。	0
阴沴奸阳，来暴于襄。洎入大郛，波端若铓。触厚摧高，不知其防。骇溃颠委，万室皆毁。灶登蛟鼍，堂集鳣鲔。惟恩若雠，母不能子。洪溃既涸，闬闳其虚。以隳我堵，以剥我庐。酸伤顾望，若践丘墟。帝曰念嗟，朕日南顾。流灾降慝，天曷台怒。滔滔襄郊，捽我婴孺。于惟馀氓，饥伤喘呼。斯为淫痍，孰往膏傅。惟汝元寮，佥举明哲。我公用谐，苴茅杖节。来视襄人，喔咻提挈。不日不月，咍乎抃悦。乃泳故堤，陷于沙泥。缺落坳圯，由东讫西。公曰呜呼，汉之有堤。实命襄人，不力乃力，则及乃身。具锸与畚，汉堤其新。帝廪有粟，帝府有缗。尔成尔堤，必锡尔勤。襄人怡怡，听命襄浒。背襄肩杵，奔走蹈舞。分之卒伍，令以麾鼓。寻尺既度，日月可数。登登嶪嶪，周旋上下。披岘斲楚，飞石挽土。举筑殷雷，骇汗霏雨。疲癃鳏独，奋有筋膂。呀吁来助，提筐负筥。不劳其劳，杂沓笑语。咸曰卢公，来赐我生。斯堤既成，蜿蜿而平。确尔山固，屹如云横。汉流虽狂，坚不可蚀。代千年亿，与天无极。惟公之堤，昔在人心。既筑既城，横之于南。萌渚不峻，此门不深。今复在兹，于汉之阴。斯堤已崇，兹民获祐。齯童相庆，室以完富。贻于襄人，愿保厥寿。繄公之功，赫焉如昼。捍此巨灾，崒若京阜。天子赐之，百姓载之。族孙作诗，昭示厥后。	0
〈漢〉〈荀悦〉撰。〈悦〉字〈仲豫〉，〈潁陰人〉。〈獻帝〉時祕書監，侍中。《後漢書》附見其祖《荀淑傳》。稱〈獻帝〉好典籍，以〈班固〉《漢書》文繁難省，乃令〈悦〉依《左氏傳》體爲《漢紀》三十篇。詞約事詳，論辨多美。〈張璠〉《漢紀》亦稱其因事以明臧否，致有典要，大行於世。〈唐〉〈劉知幾〉《史通》《六家篇》以〈悦〉書爲《左傳》家之首，其《二體篇》又稱其“歷代寶之，有逾本傳；〈班〉〈荀〉二體，角力争先”。其推之甚至。故〈唐〉人試士，以〈悦〉《紀》與《史》《漢》爲一科。《文獻通考》載〈宋〉〈李燾〉跋曰：“〈悦〉爲此《紀》，固不出〈班〉書，亦時有所删潤。而諫大夫〈王仁〉﹑侍中〈王閎〉諫疏，《班書》皆無之”。又稱“〈司馬光〉編《資治通鑑》，書太上皇事及〈五鳳〉郊〈泰畤〉之月，要皆舍〈班〉而從〈荀〉。蓋以〈悦〉修《紀》時，〈固〉書猶未舛譌”。又稱“其‘君蘭’﹑‘君蕳’﹑‘端’﹑‘瑞’﹑‘興’﹑‘譽’﹑‘寬’﹑‘竟’諸字與《漢書》互異者，先儒皆兩存之”。〈王銍〉作《兩漢紀》後序，亦稱〈荀〉〈袁〉二《紀》於朝廷紀綱﹑禮樂刑政，治亂成敗﹑忠邪是非之際，指陳論著，每致意焉。反復辨達，明白條暢，啓告當代，而垂訓無窮。是〈宋〉人亦甚重其書也。其中若〈壺關〉三老〈茂〉，《漢書》無姓，〈悦〉書云姓〈令狐〉。〈朱雲〉請上方劍，《漢書》作“斬馬”，〈悦〉書乃作“斷馬”。證以〈唐〉〈張渭〉詩“願得上方斷馬劍，斬取朱門公子頭”句，知《漢書》字誤。資考證者亦不一。近時〈顧炎武〉《日知録》乃惟取其〈宣帝〉賜〈陳遂〉璽書一   條，及〈元康〉三年封〈海昏侯〉詔一條，能改正《漢書》三四字。其餘則病其敘事索然無意味，閒或首尾不備。其小有不同，皆以〈班〉書爲長。未免抑揚過當。又曰紀〈王莽〉事自〈始建國〉元年以後，則云“其二年”﹑“其三年”，以至“其十五年”，以别於正統，而盡没其“天鳳”﹑“地皇”之號云云。其語不置可否。然不曰盡削而曰盡没，似反病其疏略者。不知〈班〉書〈莽〉自爲傳，自可載其僞號；〈荀〉書以〈漢〉系編年，豈可以〈莽〉紀元哉！是亦非確論，不足爲〈悦〉病也。是書考〈李燾〉所跋，自〈天聖〉中已無善本。明〈黄姬水〉所刊亦閒有舛譌，〈康熙〉中〈蔣國祥〉〈蔣國祚〉與〈袁宏〉《後漢紀》合刻，後附《兩漢紀字句異同考》一卷，今用以參校，較舊本稍完善焉。	1
祭彤　彤，《後漢書》卷二○作“肜”。	1
10司徒參軍〈劉斅〉等聘于〈魏〉。 斅，胡敎翻。	1
〈魏〉主之在〈鍾離〉，〈仇池〉鎭都大將﹑〈梁州〉刺史〈拓跋英〉請以州兵會〈劉藻〉擊〈漢中〉， 去年十一月，〈魏〉   遣〈劉藻〉向〈南鄭〉。〈魏〉〈梁州〉刺史治〈仇池〉，〈齊〉〈梁州〉刺史治〈南鄭〉。將，卽亮翻；下同。 〈魏〉主許之。〈梁州〉刺史〈蕭懿〉遣部將〈尹紹祖〉﹑〈梁季羣〉等將兵二萬，據險，立五栅以拒之。 據〈蕭子顯〉《齊書》，時據〈角弩谷〉﹑〈白馬〉﹑〈沮水〉立五柵。 〈英〉曰：“彼帥賤，莫相統壹。 帥，所類翻。 我選精卒幷攻一營，彼必不相救；若克一營，四營皆走矣。”乃引兵急攻一營，拔之，四營俱潰，生擒〈梁季羣〉，斬三千餘級，俘七百餘人，乘勝長驅，進逼〈南鄭〉。〈懿〉又遣其將〈姜脩〉擊〈英〉，〈英〉掩擊，盡獲之。將還，〈懿〉別軍繼至；將士皆已疲，不意其至，大懼，欲走。〈英〉故緩轡徐行，神色自若，登高望敵，東西指麾，狀若處分， 處，昌呂翻。 然後整列而前。〈懿〉軍疑有伏兵，遷延引退，〈英〉追擊，破之，遂圍〈南鄭〉。禁將士毋得侵暴，遠近悅附，爭供租運。〈懿〉嬰城自守，軍主〈范絜先〉將三千餘人在外，還救〈南鄭〉，〈英〉掩擊，盡獲之。圍城數十日，城中恟懼。 將，卽亮翻。恟，許拱翻。 錄事參軍〈新野〉〈庾域〉封題空倉數十，指示將士曰：“此中粟皆滿，足支二年，但努力固守！”衆心乃安。會〈魏〉主召兵還，〈英〉使老弱先行，自將精兵爲後拒， 殿軍後以拒追兵曰後拒。 遣使與〈懿〉吿別。 使，疏吏翻。 〈懿〉以爲詐，〈英〉去一日，猶不開門；二日，乃遣將追之。〈英〉與士卒下馬交戰，〈懿〉兵不敢逼，行四日四夜，〈懿〉兵乃返。〈英〉入〈斜谷〉，會天大雨，士卒截竹貯米，執炬火於馬上炊之。 貯，丁呂翻。 先是，〈懿〉遣人誘說〈仇池〉諸〈氐〉，使起兵斷〈英〉運道及歸路。〈英〉勒兵奮擊，且戰且前，矢中〈英〉頰，卒全軍還〈仇池〉， 〈英〉乘勝深入，後無繼援，雖僅獲全軍而返，亦已危矣。先，悉薦翻。說，輸芮翻。斷，丁管翻。中，竹仲翻。卒，子恤翻。 討叛〈氐〉，平之。   〈英〉，〈楨〉之子； 〈南安王〉〈楨〉，見一百三十八卷〈武帝〉〈永明〉十一年。 〈懿〉，〈衍〉之兄也。	1
秋蓂开六叶，元圣诞千年。绕殿祥风起，当空瑞日悬。道光中国主，人识大罗仙。敢赞无疆寿，香花上法筵。	0
红楼别夜堪惆怅，香灯半卷流苏帐。残月出门时，美人和泪辞。琵琶金翠羽，弦上黄莺语。劝我早归家，绿窗人似花。	0
终须修到无修处，闻尽声闻始不闻。莫著妄心销彼我，我心无我亦无君。	0
清风吹枕席，白露湿衣裳。好是相亲夜，漏迟天气凉。	0
万里逢归雁，乡书忍泪封。吾身不自保，尔道各何从。性拙唯多蹇，家贫半为慵。祗思溪影上，卧看玉华峰。	0
1春，正月，太后下詔復政於皇帝。〈睿宗〉知太后非誠心，奉表固讓；太后復臨朝稱制。 復，扶又翻。朝，直遙翻。 辛酉，赦天下。	1
〈歐陽紇〉在〈廣州〉十餘年， 〈武帝〉〈永定〉二年，〈紇〉與父〈頠〉定〈廣州〉，至是凡十二年。紇，下沒翻。 威惠著於百越。自〈華皎〉之叛，帝心疑之， 華，戶化翻。 徵爲左衞將軍。〈紇〉恐懼，其下多勸之反，遂舉兵攻〈衡州〉刺史〈錢道戢〉。 此〈始興〉之〈衡州〉。《五代志》：〈南海郡〉〈始興縣〉，〈梁〉置〈安遠郡〉及〈東衡州〉。	1
42丙子，上至〈順化〉。 上改〈慶州〉〈安化郡〉爲〈順化郡〉。 〈韋見素〉等至自〈成都〉，奉上寶册，上不肯受，曰：“比以中原未靖，權總百官，豈敢乘危，遽爲傳襲！”羣臣固請，上不許，寘寶册於別殿，朝夕事之，如定省之禮。 《禮記》：凡爲人子者，昏定而晨省。奉上，時掌翻。比，毗至翻。省，悉景翻。 上以〈韋見素〉本附〈楊國忠〉， 事見上卷〈天寶〉十三載﹑十四載。 意薄之；素聞〈房琯〉名，虛心待之。〈琯〉見上言時事，辭情慷慨，上爲之改容， 爲，于僞翻。 由是軍國事多謀於〈琯〉。〈琯〉亦以天下爲己任，知無不爲； 【〈章〉：十二行本“爲”下有“專決於胸臆”五字；乙十一行本同；〈孔〉本同；〈張〉校同；〈退齋〉校同。】 諸相拱手避之。	1
心地正花放，五叶逐根随。共修般若惠，当来佛菩提。	0
〈郭待封〉先與〈薛仁貴〉並列，及征〈吐蕃〉，恥居其下，〈仁貴〉所言，〈待封〉多違之。軍至〈大非川〉， 自〈鄯州〉〈鄯城縣〉西行三百餘里，至〈大非川〉。 將趣〈烏海〉， 〈烏海〉在〈漢〉〈哭山〉西，〈隋〉屬〈河源郡〉界。〈杜佑〉曰：〈吐蕃國〉出〈鄯城〉五百里，過〈烏海〉，暮春之月，山有積雪，地有冷瘴，令人氣急，不甚爲害。趣，七喩翻。 〈仁貴〉曰：“〈烏海〉險遠，軍行甚難，輜重自隨，難以趨利； 重，直用翻；下同。趨，七喩翻。 宜留二萬人，爲兩栅於〈大非嶺〉上，輜重悉置栅內，吾屬帥輕銳，倍道兼行，掩其未備，破之必矣。”〈仁貴〉帥所部前行，擊〈吐蕃〉於〈河口〉，大破之， 〈河口〉，〈積石河〉口也。帥，讀曰率。 斬獲甚衆，進屯〈烏海〉以俟〈待封〉。〈待封〉不用〈仁貴〉策，將輜重徐進。未至〈烏海〉，遇〈吐蕃〉二十餘萬，〈待封〉軍大敗，還走，悉棄輜重。〈仁貴〉退屯〈大非川〉，〈吐蕃〉相〈論欽陵〉將兵四十餘萬就擊之， 將，卽亮翻；下同。〈杜佑〉曰：〈祿東贊〉﹑〈論欽陵〉本姓〈薛氏〉，世爲大論，後遂以官爲氏。大論，〈吐蕃〉統理國事之官也。相，息亮翻。 〈唐〉兵大敗，死傷略盡。〈仁貴〉﹑〈待封〉與〈阿史那道眞〉並脫身免，與〈欽陵〉約和而還。 還，音旋，又如字。 敕大司憲〈樂彥瑋〉卽軍按其敗狀，械送〈京師〉，三人皆免死除名。	1
量才（五）〔立〕帥　從〈龍谿〉本﹑〈學海堂〉本改。	1
积雪满前除，寒光夜皎如。老忧新岁近，贫觉故交疏。意合论文后，心降得句初。莫言常郁郁，天道有盈虚。	0
丙寅，〈師鐸〉果分兵守諸門，搜捕〈用之〉親黨，悉誅之。〈師鐸〉入居使院，〈秦稠〉以〈宣軍〉千人分   守使宅及諸倉庫。 使，疏吏翻。 丁卯，〈騈〉牒請解所任，以〈師鐸〉兼判府事。	1
1春，正月，乙卯，以〈王元逵〉爲〈成德〉節度使。	1
终日自缠绕，此身无适缘。万愁生旅夜，百病凑衰年。少睡憎明屋，慵行待暖天。痒头梳有虱，风耳炙闻蝉。摇白方多错，回金法不全。家贫何所恋，时在老僧边。	0
下山复上山，山势凌云空。有石圆且平，疑是□□功。清浅绕细泉，阴森倚长松。羃羃生青苔，亭亭对远峰。朝来暮未归，爱□□□□。	0
单嘶淩碧雾，风飏入青云。九皋空顾侣，千里会离群。望海飞恒急，摩天影讵分？欲知凄断意，琴里自当闻。	0
毛骨贵天生，肌肤片玉明。见人空解笑，弄物不知名。国器嗟犹小，门风望益清。抱来芳树下，时引凤雏声。	0
初，〈太原〉〈王元德〉及弟〈仲德〉爲〈苻氏〉起兵攻〈燕〉主〈垂〉，不克，來奔， 〈王叡〉，字〈元德〉；〈王懿〉，字〈仲德〉；名犯〈宣〉﹑〈元〉二帝諱，故以字行。〈仲德〉爲〈燕〉所敗，渡〈河〉依〈段遼〉，自〈遼〉所來奔。爲，于僞翻。 朝廷以〈元德〉爲〈弘農〉太守。〈仲德〉見〈桓玄〉稱帝，謂人曰：“自古革命誠非一族，然今之起者恐不足以成大事。”	1
18戊午，解嚴。帝因自〈白下〉濟〈江〉至〈瓜步〉。 〈晉〉﹑〈宋〉都〈建康〉，〈新亭〉﹑〈白下〉皆〈江津〉要地，〈新亭〉在西，〈白下〉在東；   〈白下〉蓋今之〈龍灣〉也。按〈白下城〉合〈白石壘〉，〈唐〉〈武德〉中，移〈江寧縣〉於此，名〈白下縣〉。	1
郊外谁相送，夫君道术亲。书生邹鲁客，才子洛阳人。祖席依寒草，行车起暮尘。山川何寂寞，长望泪沾巾。	0
〈宋皇后〉無寵，後宮幸姬衆共譖毀。〈勃海王〉〈悝〉妃〈宋氏〉，卽后之姑也，中常侍〈王甫〉恐后怨之， 〈悝〉被誅，事見上〈熹平〉元年。悝，苦回翻。 因譖后挾左道祝詛； 祝，職救翻。詛，莊助翻。 帝信之，遂策收璽綬。 璽，斯氏翻。綬，音受。 后自致暴室，以憂死。父〈不其鄕侯〉〈酆〉及兄弟並被誅。 〈不其縣〉，〈前漢〉屬〈琅邪郡〉，〈後漢〉併省爲鄕。〈賢〉曰：故城在今〈萊州〉〈卽墨縣〉西南，蓋其縣之鄕也。其，音基。被，皮義翻；下同。	1
15八月，壬寅，〈隋〉〈鄧恭公〉〈竇熾〉卒。 熾，昌志翻。卒，子恤翻。	1
〈幽州〉奏〈莫州〉軍亂，刺史〈張元汎〉不知所在。	1
野客同舟楫，相携复一归。孤烟生暮景，远岫带春晖。不道还山是，谁云向郭非。禅门有通隐，喧寂共忘机。	0
25庚申，〈蜀〉新宮成，在舊宮之北。	1
及掌四城門　《漢書》《百官公卿表》作“外掌西域”，可能是“四城”之訛，〈荀〉《紀》當是。	1
煌煌道宫，肃肃太清。礼光尊祖，乐备充庭。罄竭诚至，希夷降灵。云凝翠盖，风燄红旌。众真以从，九奏初迎。永惟休祐，是锡和平。	0
楚国有狂夫，茫然无心想。散发不冠带，行歌南陌上。孔丘与之言，仁义莫能奖。未尝肯问天，何事须击壤。复笑采薇人，胡为乃长往。	0
岸筱覆回溪，回溪曲如月。沈沈水容绿，寂寂流莺歇。浅石方凌乱，游禽时出没。半雨夕阳霏，缘源杂花发。明晨重来此，同心应已阙。	0
清秋无所事，乘露出遥天。凭仗樵人语，相期白永年。	0
〈張保〉泊〈西渚〉， 〈西渚〉在〈京口〉城西，今〈西津〉〈渡口〉是也。 〈景素〉左右勇士數十人，自相要結， 要，一遙翻。 進擊水軍。甲午，〈張保〉敗死，而諸將不相應赴，復爲臺軍所破。 復，扶又翻。 臺軍旣薄城下，〈顒〉先帥衆走， 帥，讀曰率。 〈祗祖〉次之，其餘諸軍相繼奔退，獨〈左暄〉與臺軍力戰於〈萬歲樓〉下；而所配兵力甚弱，不能敵而散。乙未，拔〈京口〉。〈黃回〉軍先入，自以有誓不殺諸王，乃以〈景素〉讓殿中將軍〈張倪奴〉。〈倪奴〉擒〈景素〉，斬之，幷其三子，同黨〈垣祗祖〉等數十人皆伏誅。〈蕭道成〉釋〈黃回〉﹑〈高道慶〉不問，撫之如舊。 撫之所以安反側，事定之後決不能容之。 是日，解嚴。丙申，大赦。	1
5五月，丙子，詔曰：“自今刺史﹑守宰，動民興軍，皆須手詔施行；唯邊隅外警及姦釁內發，變起倉猝者，不從此例。” 釁，許覲翻。	1
忆昔初年三十二，当时秋思已难堪。若为重入华阳院，病鬓愁心四十三。	0
帝淫〈義宣〉諸女，〈義宣〉由是恨怒。〈質〉迺遣密信說〈義宣〉， 密信，密使也。說，輸芮翻；下說誘同。 以爲“負不賞之功，挾震主之威，自古能全者有幾？今萬物係心於公，聲迹已著；見幾不作，將爲他人所先。 幾，居希翻。先，悉薦翻。 若命〈徐遺寶〉﹑〈魯爽〉驅西北精兵來屯〈江〉上， 〈徐遺寶〉刺〈兗州〉，直〈建康〉北；〈魯爽〉刺〈南豫〉，直〈建康〉西。〈魯爽〉素奉〈義宣〉，〈徐遺寶〉由〈義宣〉府參軍起，故欲命之同逆。 〈質〉帥〈九江〉樓船爲公前驅， 帥，讀曰率。 已爲得天下之半。公以八州之衆，徐進而臨之， 〈義宣〉都督〈荆〉﹑〈雍〉﹑〈梁〉﹑〈益〉﹑〈湘〉﹑〈交〉﹑   〈廣〉﹑〈寧〉八州。 雖〈韓〉﹑〈白〉更生，不能爲〈建康〉計矣。 〈韓〉﹑〈白〉，謂〈韓信〉﹑〈白起〉。 且少主失德，聞於道路； 聞，音問，同。 〈沈〉﹑〈柳〉諸將，亦我之故人， 〈沈慶之〉與〈質〉同以武幹事〈文帝〉，〈質〉爲〈雍州〉，〈柳元景〉其部曲將也。將，卽亮翻；下同。 誰肯爲少主盡力者！ 爲，于僞翻；下爲公同。 夫不可留者年也，不可失者時也。〈質〉常恐溘先朝露， 溘，苦答翻，又苦合翻。溘，奄也。朝露，言其易晞。溘先朝露，言奄然而死在朝露未晞之先。先，悉薦翻。 不得展其旅力， 〈毛萇〉曰：旅，衆也。考〈孔安國〉《書註》亦然。 爲公掃除，於時悔之何及。”〈義宣〉腹心將佐諮議參軍〈蔡超〉﹑司馬〈竺超民〉等咸有富貴之望， 〈蔡超〉等以〈江州〉將佐從帝起義以得富貴，故懷非望。 欲倚〈質〉威名以成其業，共勸〈義宣〉從其計。〈質〉女爲〈義宣〉子〈採之〉婦。〈義宣〉謂〈質〉無復異同， 復，扶又翻。 遂許之。〈超民〉，〈夔〉之子也。 〈景平〉﹑〈元嘉〉之間，〈竺夔〉守〈東陽〉有功。 〈臧敦〉時爲黃門侍郞，帝使〈敦〉至〈義宣〉所，道經〈尋陽〉，〈質〉更令〈敦〉說誘〈義宣〉， 誘，音酉。 〈義宣〉意遂定。	1
称意新官又少年，秋凉身健好朝天。青云上了无多路，却要徐驱稳著鞭。	0
世途倚伏都无定，尘网牵缠卒未休。祸福回还车转毂，荣枯反覆手藏钩。龟灵未免刳肠患，马失应无折足忧。不信君看弈棋者，输赢须待局终头。	0
〈漢中宗〉旣立，國中議論詾詾。 言其弒兄自立也。詾，許拱翻。 〈循王〉〈弘杲〉請斬〈劉思潮〉等以謝中外，〈漢〉主不從。〈思潮〉等聞之，譖〈弘杲〉謀反，〈漢〉主令〈思潮〉等伺之。〈弘杲〉方宴客，〈思潮〉與〈譚令禋〉帥衞兵突入， 伺，相吏翻，候也，察也。帥，讀曰率。突入，掩不備。 斬〈弘杲〉。於是〈漢〉主謀盡誅諸弟，以〈越王〉〈弘昌〉賢而得衆，尤忌之。 〈弘昌〉見忌事始上年四月。 〈雄武〉節度使〈齊王〉〈弘弼〉， 詳考本末，“雄武”當作“建武”；〈建武〉軍〈邕州〉。 自以居大鎭，懼禍，求入朝；許之。	1
〈幽〉﹑〈幷〉﹑〈司〉﹑〈冀〉﹑〈秦〉﹑〈雍〉六州大蝗，食草木﹑牛馬毛皆盡。 雍，於用翻。	1
同宿高斋换时节，共看移石复栽杉。送君江浦已惆怅，更上西楼看远帆。	0
〈彭城王〉〈勰〉跪授遺敕數紙。東宮官屬多疑〈勰〉有異志，密防之，而〈勰〉推誠盡禮，卒無間𨻶。 推誠，謂推誠於東宮官屬也；盡禮，謂事嗣君盡禮也。卒，子恤翻。間，古莧翻。 〈咸陽王〉〈禧〉至〈魯陽〉，留城外以察其變，久之，乃入， 亦疑〈勰〉有異志也。 謂〈勰〉曰：“汝此行不唯勤勞，亦實危險。”〈勰〉曰：“兄年長識高，故知有夷險； 長，知兩翻。 〈彥和〉握蛇騎虎，不覺艱難。” 〈勰〉，字〈彥和〉。蛇螫﹑虎噬，握之﹑騎之，罕有能免於螫﹑噬者，故以爲喩。 〈禧〉曰：“汝恨吾後至耳。”	1
〈范曄〉論曰：〈桓譚〉以不善讖流亡，〈鄭興〉以遜辭僅免；〈賈逵〉能傅會文致，最差貴顯； 〈鄭興〉事見四十二卷七年。〈明帝〉〈永平〉中，〈賈逵〉上言：〈左氏〉與圖讖合，明〈劉氏〉爲〈堯〉後。帝嘉之，歷遷侍中，領騎都尉，甚見信用。傅，讀曰附。 世主以此論學，悲哉！	1
（置）〔致〕之族矣　從《漢書》《張釋之傳》﹑〈黄〉校本改。	1
右軍指揮使〈李繼鵬〉，〈茂貞〉假子也， 〈程大昌〉《雍錄》曰：北軍左﹑右兩軍，皆在苑內。左三軍在內〈東苑〉之東，〈大明宮〉苑東也。右三軍在〈九仙門〉之西，〈九仙〉在內〈東苑〉之西北角。左三軍，左神策﹑左龍武﹑左羽林軍也。右三軍，右神策﹑右龍武﹑右羽林軍也。余按《雍錄》所云左﹑右六軍，〈代〉﹑〈德〉以後宿衞者也。〈僖宗〉〈廣明〉幸〈蜀〉，此六軍潰散，〈田令孜〉於〈成都〉募新軍五十二都，分屬左﹑右神策軍；自時厥後，凡所謂左﹑右軍者，皆此軍也，分營於〈京城〉內外，又不專在苑中。若此時〈王行實〉﹑〈李繼鵬〉爲左﹑右軍指揮使，疑是〈邠〉﹑〈岐〉二帥所留兵以宿衞者自分爲左﹑右也。 本姓名〈閻珪〉，與〈駱全瓘〉謀劫上幸〈鳳翔〉；中尉〈劉景宣〉與〈王行實〉知之，欲劫上幸〈邠州〉；〈孔緯〉面折〈景宣〉，以爲不可輕離宮闕。 折，之舌翻。離，力智翻。 向晚，〈繼鵬〉連奏請車駕出幸，於是〈王行約〉引左軍攻右軍，鼓譟震地。上聞   亂，登〈承天樓〉，欲諭止之，捧日都頭〈李筠〉將本軍，於樓前侍衞。〈李繼鵬〉以〈鳳翔〉兵攻〈筠〉， 〈王行約〉以〈李繼鵬〉欲先劫車駕幸〈岐〉，故攻右軍。〈李繼鵬〉當與〈行約〉戰，而乃攻〈李筠〉者，以〈筠〉衞上，不得而劫幸也。 矢拂御衣，著于樓桷， 著，直略翻。桷，榱也。椽方曰桷。 左右扶上下樓；〈繼鵬〉復縱火焚宮門，煙炎蔽天。時有〈鹽州〉六都兵屯〈京師〉， 炎，讀與燄同。〈鹽州〉六都兵，〈孫德昭〉等所領兵也。 素爲兩軍所憚，上急召令入衞；旣至，兩軍退走，各歸〈邠州〉及〈鳳翔〉。城中大亂，互相剽掠， 剽，匹妙翻。 上與諸王及親近幸〈李筠〉營，護蹕都頭〈李居實〉帥衆繼至。 護蹕都亦神策五十四都之一，或曰卽扈蹕都。帥，讀曰率。	1
异境永为欢乐地，歌钟夜夜复年年。平明旭日生床底，薄暮残霞落酒边。虽向槛前窥下界，不知窗里是中天。直须分付丹青手，画出旌幢绕谪仙。	0
一身禅诵苦，洒扫古花宫。静室门常闭，深萝月不通。悬灯乔木上，鸣磬乱幡中。附入高僧传，长称二远公。	0
散秩留司殊有味，最宜病拙不才身。行香拜表为公事，碧洛青嵩当主人。已出闲游多到夜，却归慵卧又经旬。钱唐五马留三匹，还拟骑游搅扰春。	0
丙寅，尊帝爲太上皇，改〈金墉〉曰〈永昌宮〉，廢皇太孫爲〈濮陽王〉。 濮，博木翻。 立〈世子荂〉爲皇太子， 荂，枯花翻；〈楊正衡〉音孚。 封子〈馥〉爲〈京兆王〉，〈虔〉爲〈廣平王〉，〈詡〉爲〈霸城王〉，皆侍中將兵。以〈梁王〉〈肜〉爲宰衡， 肜，余中翻。 〈何劭〉爲太宰，〈孫秀〉爲侍中﹑中書監﹑票騎將軍﹑儀同三司， 票，匹妙翻。 〈義陽王〉〈威〉爲中書令，〈張林〉爲衞將軍，其餘黨與，皆爲卿﹑將， 卿﹑將，列卿及諸中郞將也。將，卽亮翻。 超階越次，不可勝紀； 勝，音升。 下至奴卒，亦加爵位。每朝會，貂蟬盈座， 武冠，一曰武弁，諸武官冠之。侍中﹑中常侍加黃金璫，附蟬爲文，貂尾爲飾，謂之“趙惠文冠”。〈胡廣〉說曰：〈趙武靈王〉效〈胡〉服，以金璫飾首，前插貂尾，爲   貴職；〈秦〉滅〈趙〉，以其冠賜近臣。〈應劭〉《漢官》曰：說者以金取堅剛，百鍊不耗，蟬居高飮潔，口在腋下；貂內勁悍而外溫潤，此因物生義也。〈徐廣〉曰：〈趙武靈王〉〈胡〉服有此，〈秦〉﹑〈漢〉卽而用之。說者蟬取其淸高飮露而不食，貂紫蔚采潤而毛采不彰，故於義亦取。〈胡廣〉又曰：意謂北方寒涼，本以貂皮暖額，附施於冠，因遂變成首飾。〈沈約〉曰：貂蟬之說，因物生義，非其實也。其實〈趙武靈王〉變〈胡〉服，〈秦〉滅〈趙〉，以其君冠賜侍臣，故〈秦〉﹑〈漢〉以來，侍臣有貂蟬也。朝，直遙翻。 時人爲之諺曰：“貂不足，狗尾續。” 《史記》曰：狐裘雖敝，不可補以黃狗之皮，亦此意。 是歲，天下所舉賢良﹑秀才﹑孝廉皆不試； 舊制，賢良﹑秀﹑孝皆策試而後補官。 郡國計吏及太學生年十六以上皆署吏；守令赦日在職者皆封侯； 守，式又翻。 郡綱紀並爲孝廉，縣綱紀並爲廉吏。 郡綱紀，功曹之屬；縣綱紀，主簿﹑錄事史之屬。廉吏，亦選舉之一科。史言〈倫〉﹑〈秀〉欲以濫恩收衆心。 府庫之儲，不足以供賜與。應侯者多，鑄印不給，或以白板封之。	1
荡漾空沙际，虚明入远天。秋光照不极，鸟影去无边。势引长云断，波轻片雪连。汀洲杳难到，万古覆苍烟。	0
寒松耸拔倚苍岑，绿叶扶疏自结阴。丁固梦时还有意，秦王封日岂无心。常将正节栖孤鹤，不遣高枝宿众禽。好是特凋群木后，护霜凌雪翠踰深。	0
50上遣中使〈劉淸潭〉使於〈回紇〉，脩舊好， 好，呼到翻。 且徵兵討〈史朝義〉。〈淸潭〉至其庭，〈回紇〉〈登里可汗〉已爲〈朝義〉所誘，云“〈唐室〉繼有大喪，今中原無主， 因連有〈玄宗〉﹑〈肅宗〉之喪，遂誑以中原無主。 可汗宜速來共收其府庫。”可汗信之。〈淸潭〉致敕書曰：“先帝雖棄天下，今上繼統，乃昔日〈廣平王〉，與〈葉護〉共收〈兩京〉者也。” 事見二百二十卷〈至德〉二載。 〈回紇〉業已起兵至三城， 卽〈朔方〉三〈受降城〉。 見州﹑縣皆爲丘墟，有輕〈唐〉之志，乃困辱〈淸潭〉。〈淸潭〉遣使言狀，且曰：“〈回紇〉舉國十萬衆至矣！”〈京師〉大駭。上遣殿中監〈藥子昂〉往勞之於〈忻州〉南。初，〈毗伽闕可汗〉爲〈登里〉求婚，〈肅宗〉以〈僕固懷恩〉女妻之，爲〈登里可敦〉。 勞，力到翻。爲，于僞翻。妻，七細翻。 可汗請與〈懷恩〉相見，〈懷恩〉時在〈汾州〉，上令往見之，〈懷恩〉爲可汗言〈唐家〉恩信不可負， 爲，于僞翻。 可汗悅，遣使上表，請助國討〈朝義〉。可汗欲自〈蒲關〉入，由〈沙苑〉出〈潼關〉東向，〈藥子昂〉說之曰：“〈關中〉數遭兵荒， 說，式芮翻。數，所角數。 州縣蕭條，無以供擬，恐可汗失望；賊兵盡在〈洛陽〉，請自〈土門〉略〈邢〉﹑〈洺〉﹑〈懷〉﹑〈衞〉而南，得其資財以充軍裝。”可汗不從；又請“自〈太行〉南下據〈河陰〉，扼賊咽喉”， 可，從刊入聲。汗，音寒。行，戶剛翻。咽，音煙。 亦不從；又請“自〈陝州〉〈大陽津〉渡〈河〉， 〈陝州〉〈陝縣〉北有〈大陽關〉，〈黃河〉津濟   之要也，卽《左傳》〈秦〉〈孟明〉伐〈晉〉，自〈茅津〉濟，封〈殽〉尸之路也，亦曰〈陝津〉。陝，失冉翻。 食〈太原倉〉粟，與諸道俱進”，乃從之。 〈隋〉置〈太原倉〉，在〈河東〉界。史言〈回紇〉所利在中國財寶，而不敢輕與賊遇。	1
〈侯生〉﹑〈盧生〉相與譏議〈始皇〉，因亡去。〈始皇〉聞之，大怒曰：“〈盧生〉等，吾尊賜之甚厚，今乃誹謗我！ 誹，敷尾翻。 諸生在〈咸陽〉者，吾使人廉問，或爲妖言以亂黔首。” 廉，察也。〈秦〉有誹謗﹑妖言之罪，〈漢〉除之。妖，於遙翻。 於是使御史悉案問諸生。 〈秦〉置御史，掌討姦猾，治大獄，御史大夫統之。 諸生傳相吿引， 傳相告引者，謂甲引乙，乙復引丙也。傳，柱戀翻。相，如字。 乃自除犯禁者四百六十餘人，皆阬之〈咸陽〉，使天下知之，以懲後；益發謫徙邊。〈始皇〉長子〈扶蘇〉諫曰：“諸生皆誦法〈孔子〉。 誦〈孔子〉之言以爲法也。 今上皆重法繩之，臣恐天下不安。”〈始皇〉怒，使〈扶蘇〉北監〈蒙恬〉軍於〈上郡〉。 爲〈胡亥〉奪嫡殺〈扶蘇〉張本。	1
的的星河落，沾苔复洒松。湿光微泛草，石翠澹摇峰。野观云和月，秋城漏间钟。知君亲此境，九陌少相逢。	0
〈李思忠〉入朝，自以〈回鶻〉降將，懼邊將猜忌， 降，戶江翻。將，卽亮翻。 乞幷弟〈思貞〉等及〈愛弘順〉皆歸闕庭。 【〈章〉十二行本“庭”下有“上從之”三字；乙十一行本同；〈孔〉本同；〈張〉校同；〈退齋〉校同。】	1
独坐幽篁里，弹琴复长啸。深林人不知，明月来相照。	0
董（紹）〔昭〕等謂曹操宜進爵（郡）〔國〕公　從〈龍谿〉本﹑〈學海堂〉本改。《後漢書》《荀彧列傳》亦作“國公”。	1
4辛亥，上祀明堂。	1
15初，〈龐勛〉怒〈梁丕〉專殺〈姚周〉，黜之，使〈徐州〉舊將〈張玄稔〉代之治州事， 治，直之翻。 以其黨〈張儒〉﹑〈張實〉等將城中兵數萬拒官軍。〈儒〉等列寨數重於城外，環水自固； 重，直龍翻。環，音宦。 〈康承訓〉圍之。〈張實〉夜遣人潛出，以書白〈勛〉曰：“今國兵盡在城下， 國兵，謂官軍也。 西方必虛，將軍宜引兵出其不意，掠〈宋〉﹑〈亳〉之郊，彼必解圍而西，將軍設伏要害，迎擊其前，〈實〉等出城中兵蹙其後，破之必矣！”時〈曹翔〉使〈朱玫〉擊〈豐〉，破之，乘勝攻〈徐城〉﹑〈下邳〉，皆拔之，斬獲萬計。〈勛〉方憂懼欲走，得〈實〉書，卽從其策，使〈龐舉直〉﹑〈許佶〉守〈徐州〉，引兵而西。	1
穿篱绕舍碧逶迤，十亩闲居半是池。食饱窗间新睡后，脚轻林下独行时。水能性淡为吾友，竹解心虚即我师。何必悠悠人世上，劳心费目觅亲知。	0
〈蕭寶寅〉伏於〈魏〉闕之下， 此〈魏朝〉之闕門也。闕卽古之象魏。 請兵伐〈梁〉，雖暴風大雨，終不蹔移；會〈陳伯之〉降〈魏〉，亦請兵自效。〈魏〉主乃引八坐﹑門下入定議。 八坐，謂令﹑僕及諸曹尙書。門下，謂侍中﹑散騎常侍等官。蹔，與暫同。降，戶江翻。坐，徂臥翻。 夏，四月，癸未朔，以〈寶寅〉爲都督〈東揚〉等三州諸軍事﹑〈鎭東〉將軍﹑〈揚州〉刺史﹑〈丹楊〉公﹑〈齊王〉，禮賜甚厚，配兵一萬，令屯〈東城〉； 此蓋〈漢〉﹑〈晉〉之〈東城縣〉地，以其地在〈壽陽〉之東，故置〈東揚州〉。 以〈伯之〉爲都督〈淮南〉諸軍事﹑平南將軍﹑〈江州〉刺史，屯〈陽石〉， 卽〈羊石城〉也，在〈廬江〉西北，〈霍丘〉東南。 俟秋冬大舉。〈寶寅〉明當拜命， 明，謂明旦也。 自夜慟哭至晨。〈魏〉人又聽〈寶寅〉募四方壯勇，得數千人，以〈顏文智〉﹑〈華文榮〉等六人皆爲將軍﹑軍主。 〈顏文智〉將〈寶寅〉投〈華文榮〉，〈文榮〉等將〈寶寅〉投北。華，戶花翻。 〈寶寅〉志性雅重，過期猶絕酒肉， 禮，爲兄弟服期喪。 慘形悴色，蔬食粗衣，未嘗嬉笑。 悴，秦醉翻。	1
少年识事浅，强学干名利。徒闻跃马年，苦无出人智。即事岂徒言，累官非不试。既寡遂性欢，恐招负时累。清冬见远山，积雪凝苍翠。浩然出东林，发我遗世意。惠连素清赏，夙语尘外事。欲缓携手期，流年一何驶。	0
七月悲风起，凄凉万国人。羽仪经巷内，辒?转城闉。暝色依陵早，秋声入辂新。自嗟同草木，不识永贞春。	0
11十一月，戊戌晦，日有食之。	1
曾家机上闻投杼，尹氏园中见掇蜂。但以恩情生隙罅，何人不解作江充。	0
激石悬流雪满湾，九龙潜处野云闲。欲行甘雨四天下，且隐澄潭一顷间。浪引浮槎依北岸，波分晚日见东山。垂髯傥遇穆王驾，阆苑周流应未还。	0
10丙申，〈李光顏〉奏敗〈淮西〉兵於〈時曲〉。 〈時曲〉，在〈陳州〉〈殷水縣〉西南。敗，補邁翻。 〈淮西〉兵晨壓其壘而陳，   陳，讀曰陣；下同。 〈光顏〉不得出，乃自毀其柵之左右，出騎以擊之。〈光顏〉自將數騎衝其陳，出入數四，賊皆識之，矢集其身如蝟毛；其子攬轡止之， 攬，以手擥取也。 〈光顏〉舉刃叱去。於是人爭致死，〈淮西〉兵大潰，殺數千人。上以〈裴度〉爲知人。	1
颠倒世人心，纷纷乏公是。真赏画不成，画赏真相似。丹青各所尚，工拙何足恃。求此妄中精，嗟哉子华子。	0
1春，正月，辛丑，大赦。	1
〈操〉以尙書郞〈高柔〉爲理曹掾。 理曹，〈漢〉公府無之，蓋〈操〉所置。掾，俞絹翻。 舊法：軍征士亡，考竟其妻子。 考覈而窮竟之也。 而亡者猶不息。〈操〉欲更重其刑，幷及父母﹑兄弟，〈柔〉啓曰：“士卒亡軍，誠在可疾， 疾，惡也。《書》曰：爾毋忿疾于頑。 然竊聞其中時有悔者。愚謂乃宜貸其妻子，一可使誘其還心。 誘，音酉。 正如前科，固已絕其意望；而猥復重之， 復，扶又翻，下同。 〈柔〉恐自今在軍之士，見一人亡逃，誅將及己，亦且相隨而走，不可復得殺也。此重刑非所以止亡，乃所以益走耳！”〈操〉曰：“善！”卽止不殺。	1
三年春二月，郡國十地震。夏四月壬寅，封皇后父〈閻暢〉爲〈北宜春侯〉。冬十一月丙戌，初聽大臣行三年喪。郡國九地震。	1
〈北漢〉主攻〈晉州〉，久不克。 是年十月庚子攻〈晉州〉，至是五十餘日。 會大雪，民相聚保山寨，野無所掠，軍乏食。〈契丹〉思歸，聞〈王峻〉至〈蒙阬〉，燒營夜遁。〈峻〉入〈晉州〉，諸將請亟追之，〈峻〉猶豫未決；明日，乃遣行營馬軍都指揮使〈仇弘超〉﹑都排陳使〈藥元福〉﹑左廂排陳使〈陳思讓〉﹑〈康延沼〉將騎兵追之，及於〈霍邑〉， 《九域志》：〈霍邑〉，在〈晉州〉北一百三十五里。 縱兵奮擊，〈北漢〉兵墜崖谷死者甚衆。〈霍邑〉道隘，〈延沼〉畏懦不急追，由是〈北漢〉兵得渡。〈藥元福〉曰：“〈劉崇〉悉發其衆，挾〈胡〉騎而來，志呑〈晉〉﹑〈絳〉，今氣衰力憊，狼狽而遁，不乘此翦撲，必爲後患。” 憊，蒲拜翻。撲，普卜翻。 諸將不欲進，〈王峻〉復遣使止之， 復，扶又翻。〈王峻〉自〈晉州〉遣使。 遂還。〈契丹〉比至〈晉陽〉，士馬什喪三四； 還，從宣翻，又如字。比，必利翻。喪，息浪翻。 〈蕭禹厥〉恥無功，釘大酋長一人於市，旬餘而斬之。 釘，丁定翻。酋，慈秋翻。長，知兩翻。 〈北漢〉主始息意於進取。〈北漢〉土瘠民貧，內供軍國，外奉〈契丹〉，賦繁役重，   民不聊生，逃入〈周〉境者甚衆。	1
飘然去谒八仙翁，自地从天香满空。紫盖迥标双鹤上，语音犹在五云中。青溪不接渔樵路，丹井唯传草木风。歌此因思捧金液，露盘长庆汉皇宫。	0
爱尔持照书，临书叹吾道。青荧一点光，曾误几人老。夜久独此心，环垣闭秋草。	0
西江风候接南威，暑气常多秋气微。犹道江州最凉冷，至今九月著生衣。	0
屋在瀑泉西，茅檐下有溪。闭门留野鹿，分食养山鸡。桂熟长收子，兰生不作畦。初开洞中路，深处转松梯。	0
21乙酉，〈隋〉遣〈沁源公〉〈虞慶則〉屯〈弘化〉以備〈突厥〉。 〈沁源縣公〉。《五代志》：〈上黨郡〉有〈沁源縣〉，〈後魏〉置〈弘化郡〉，治〈合水〉；〈開皇〉六年，置〈慶州〉。沁，七鴆翻。	1
〈劉稹〉將〈郭誼〉﹑〈王協〉﹑〈劉公直〉﹑〈安全慶〉﹑〈李道德〉﹑〈李佐堯〉﹑〈劉武德〉﹑〈董可武〉等至〈京師〉，皆斬之。	1
确确无馀事，钱财总被收。商人都不管，货赂几时休。	0
二年春正月，大將軍〈光〉﹑左將軍〈桀〉皆以前捕斬反虜侍中僕射〈莾〉 〈（阿）〉 〈〔何〕羅〉﹑〈重合〉 〈（候）〉 〈〔侯〕〉〈馬通〉功封，  〈光〉爲〈博陸侯〉，〈桀〉爲〈安陽侯〉。時衛尉〈王莽〉子男〈忽〉侍中，揚語曰：“帝病〈忽〉常在左右，安得遺詔封三子事！群兒自相貴耳。”〈光〉聞之，切讓〈王莽〉，〈莽〉酖殺〈忽〉。以宗室毋在位者，舉茂才〈劉辟彊〉﹑〈劉長樂〉皆爲光禄大夫，〈辟彊〉守〈長樂〉衛尉。三月，遣使者振貸貧民毋種﹑食者。秋八月，詔曰：“往年災害多，今年蠶麥傷，所振貸種﹑食勿收 （弄） 〔責〕，  毋令民出今年田租。”冬，發習戰射士詣〈朔方〉，調故吏將屯田〈張掖郡〉。	1
9上好禨祥小數， 好，呼到翻。禨，居希翻。 上儀同三司〈蕭吉〉上書曰：“甲寅﹑乙卯，天地之合也。 吉上，時掌翻。 今茲甲寅之年，以辛酉朔旦冬至，來年乙卯，以甲子夏至。冬至陽始，郊天之日，卽至尊本命；夏至陰始，祀地之辰，卽皇后本命。至尊德並乾之覆育， 覆，敷又翻。 皇后仁同地之載養，所以二儀元氣並會本辰。”上大悅，賜物五百段。〈吉〉，〈懿〉之孫也。 〈蕭懿〉，〈梁武帝〉之兄，追封〈長沙王〉。 員外散騎侍郞〈王劭〉言上有龍顏戴干之表， 〈劭〉云：《乾鑿度》云，“泰表戴干。”〈鄭玄〉《註》云，表者，人形體之彰識也。干，盾也。泰人之表戴干。散，悉亶翻。騎，奇寄翻。 指示羣臣。上悅，拜著作郞。 《隋志》：祕書省領太史﹑著作二曹，著作曹置郞二人。 〈劭〉前後上表 上，時掌翻。 言上受命符瑞甚衆，又採民間歌謠，引圖書讖緯，捃摭佛經， 讖，楚譖翻。捃，居運翻。摭，之石翻。 回易文字，曲加誣飾，撰《皇隋靈感志》三十卷奏之，上令宣示天下。〈劭〉集諸州朝集，使盥手焚香 【〈章〉：甲十一行本“香”下有“閉目”二字；乙十一行本同；〈孔〉本同；〈張〉校同。】 而讀之，曲折其聲，有如歌詠，經涉旬朔，徧而後罷。上益喜，   前後賞賜優洽。 洽，音狹。朝，直遙翻。使，疏吏翻。	1
欲寻秋景闲行去，君病多慵我兴孤。可惜今朝山最好，强能骑马出来无。	0
4秋，七月，〈成〉大將軍〈壽〉攻〈陰平〉﹑〈武都〉，〈楊難敵〉降之。 降，戶江翻。	1
6六月，丙戌，地震。	1
肃肃层城里，巍巍祖庙清。圣恩覃布濩，异域献精诚。冠盖分行列，戎夷变姓名。礼终齐百拜，心洁尽忠贞。瑞气千重色，箫韶九奏声。仗移迎日转，旆动逐风轻。休运威仪盛，丰年俎豆盈。不堪惭颂德，空此望簪缨。	0
3大雨，至于十月，〈渭橋〉絕。	1
〈延壽〉等將餘衆依山自固，上命諸軍圍之，〈長孫無忌〉悉撤橋梁，斷其歸路。 斷，丁管翻。 己未，〈延壽〉﹑〈惠眞〉帥其衆三萬六千八百人請降， 《考異》曰：《實錄》云：“〈李勣〉奏曰：‘向若陛下不自親行，臣與〈道宗〉將數萬人攻〈安市城〉未克，〈延壽〉等十餘萬抽戈齊至，城内兵士復應開門而出，臣救首救尾，旋踵卽敗，必爲〈延壽〉等縛送向〈平壤〉，爲莫離支等所笑；今日臣敢謝陛下性命恩澤。’帝素狎〈勣〉，笑而頷之。”按〈勣〉後獨將兵取〈高麗〉，豈必〈太宗〉親行邪！此非史官虛美，乃〈勣〉諛辭耳。今不取。 入軍門，膝行而前，拜伏請命。上語之曰：“〈東夷〉少年，跳梁海曲，至於摧堅決勝，故當不及老人，自今復敢與天子戰乎？” 語，牛倨翻。少，詩照翻。復，扶又翻；下無復同。 皆伏地不能對。上簡耨薩以下酋長三千五百人，授以戎秩，遷之內地， 酋，慈由翻。長，知兩翻。 餘皆縱之，使還〈平壤〉；皆雙舉手以顙頓地，歡呼聞數十里外。 聞，音問。 收〈靺鞨〉三千三百人，悉阬之， 以〈靺鞨〉犯陣也。 獲馬五萬匹，牛五萬頭，鐵甲萬領，他器械稱是。 稱，尺證翻。 〈高麗〉舉國大駭，〈後黃城〉﹑〈銀城〉皆自拔遁去，數百里無復人煙。	1
（何）〔荷〕天之衢　從〈學海堂〉本改。	1
吏爲姦（賊）〔贓〕　從〈學海堂〉本﹑《漢書》《刑法志》改。	1
松月冷飕飕，片片云霞起。匼匝几重山，纵目千万里。溪潭水澄澄，彻底镜相似。可贵灵台物，七宝莫能比。	0
〈秦孝王〉〈俊〉久疾未能起，遣使奉表陳謝。上謂其使者曰：“我戮力創茲大業，作訓垂範，庶臣下守之；汝爲吾子而欲敗之， 使，疏吏翻。敗，補邁翻。 不知何以責汝！”〈俊〉慙怖， 怖，普布翻。 疾遂篤，乃復拜〈俊〉上柱國；六月丁丑，〈俊〉薨。 帝五子，獨〈俊〉病死耳。 上哭之，數聲而止；〈俊〉所爲侈麗之物，悉命焚之。王府僚佐請立碑， 〈隋〉親王置師﹑友﹑文學﹑長史﹑司馬﹑諮議參軍﹑掾﹑屬﹑主簿﹑錄事﹑功曹﹑記室﹑戶·倉·兵等曹﹑騎兵·城局等參軍﹑東·西閤祭酒﹑參軍事﹑法·田·水·鎧·士等曹行參軍﹑行參軍﹑長兼行參軍﹑典籤等。《釋名》：碑者，葬時所設，臣子追述君父之功以書其上。《初學記》：碑，悲也；所以悲往事也。 上曰：“欲求名，一卷史書足矣，何用碑爲！若子孫不能保家，徒與人作鎭石耳。” 鎭，之人翻，壓也。 〈俊〉子〈浩〉，〈崔妃〉所生也；庶子曰〈湛〉。羣臣希旨，奏：“〈漢〉之〈栗姬〉子〈榮〉﹑〈郭后〉子〈彊〉皆隨母廢， 〈栗姬〉子〈榮〉事見十六卷〈漢〉〈景帝〉六年﹑七年。〈郭后〉子〈彊〉事見四十三卷〈漢光武〉〈建武〉十七年﹑十九年。斯二事者，二帝之失也，可以爲法乎！ 今〈秦王〉二子，母皆有罪，不合承嗣。”上從之，以〈秦國〉官爲喪主。	1
隔窗栖白鹤，似与镜湖邻。月照何年树，花逢几遍人。岸莎青有路，苔径绿无尘。永愿容依止，僧中老此身。	0
晓月笼云影，莺声馀雾中。暗芳飘露气，轻寒生柳风。冉冉一趋府，未为劳我躬。因兹得晨起，但觉情兴隆。	0
〈李光弼〉圍〈博陵〉未下，聞〈潼關〉不守，解圍而南。〈史思明〉踵其後，〈光弼〉擊卻之，與〈郭子儀〉皆引兵入〈井陘〉，留〈常山〉太守〈王俌〉將〈景城〉﹑〈河間〉團練兵守〈常山〉。 俌，音甫。 〈平盧〉節度使〈劉正臣〉將襲〈范陽〉，未至，〈史思明〉引兵逆擊之，〈正臣〉大敗，棄妻子走，士卒死者七千餘人。初，〈顏眞卿〉聞〈河北〉節度使〈李光弼〉出〈井陘〉，卽斂軍還〈平原〉，以待〈光弼〉之命。聞〈郭〉﹑〈李〉西入〈井陘〉，〈眞卿〉始復區處〈河北〉軍事。 處，昌呂翻。	1
21九月，乙巳，立方明壇於〈婁湖〉。戊申，以〈揚州〉刺史〈始興王〉〈叔陵〉爲王官伯，臨盟百官。 《周禮》：司盟掌盟載之法，凡邦國有疑﹑會同，則掌其盟約之載，北面詔明神，旣盟則貳之。〈鄭玄〉《註》曰：有疑，不協也。明神，神之明察者，謂日月山川也。覲禮加方明于壇上，所以依之也。詔之者，讀其載書以告之也。貳之者，寫其副當以授六官。〈陳祥道〉曰：諸侯覲于天子，爲宮方三百步，四門，壇十有二尋，深四尺，加方明于其上。覲禮方明者，木也，方四尺，設六色：東方靑，南方赤，西方白，北方黑，上玄，下黃。設六玉：上圭，下璧，南方璋，西方琥，東方圭，北方璜。〈鄭氏〉曰：方明者，上下四方神明之象也。會同而盟，明神監之。六色，象其神。六玉以禮之，上宜以蒼璧，下宜以黃琮，而不以者，則上下之神非天地之至貴者也。設玉者，刻其木以著之。王官伯者，古者天子盟諸侯，使天子之老涖之。如〈春秋〉〈踐土〉之   盟，〈王子虎〉盟諸侯于王庭，是之謂王官伯。時〈彭城〉喪師，〈陳〉人通國上下搖心，故爲是盟。	1
物無不（功）〔切〕　從《後漢書》《荀悦列傳》改。	1
十六声中运手轻，一声声似自然声。不缘精妙过流辈，争得江南别有名。	0
金茎孤峙兮凌紫烟，汉宫美人望杳然。通天台上月初出，承露盘中珠正圆。珠可饮，寿可永，武皇南面曙欲分。从空下来玉杯冷，世间綵翠亦作囊。八月一日仙人方，仙方称上药。静者服之常绰约，柏梁沈饮自伤神，犹闻驻颜七十春。乃知甘醲皆是腐肠物，独有淡泊之水能益人。千载金盘竟何处，当时铸金恐不固。蔓草生来春复秋，碧天何言空坠露。	0
22以樞密副使﹑戶部侍郞〈王朴〉檢校太保，充樞密使。	1
〈蠻〉酋〈樊五能〉攻破〈淅陽郡〉以應〈魏〉， 酋，慈尤翻。《考異》曰：《北史》作“樊大能”。今從《魏書》。 〈東魏〉〈西荆州〉刺史〈辛纂〉欲討之， 據《隋紀》，〈辛纂〉時鎭〈穰城〉。則〈西荆州〉卽〈荆州〉，以〈穰城〉在〈東荆州〉之西，故云。 行臺郞中〈李廣〉諫曰：   “〈淅陽〉四面無民，唯一城之地，山路深險，表裏羣〈蠻〉。今少遣兵，則不能制賊； 少，詩沼翻。 多遣，則根本虛弱；脫不如意，大挫威名，人情一去，州城難保。”〈纂〉曰：“豈可縱賊不討！”〈廣〉曰：“今所憂在心腹，何暇治疥癬！ 治，直之翻。 聞臺軍不久應至， 臺軍，謂〈東魏〉所遣軍也。 公但約勒屬城，使完壘撫民以待之，雖失〈淅陽〉，不足惜也。”〈纂〉不從，遣兵攻之，兵敗，諸將因亡不返。	1
荣闹兴多嫌昼短，衰闲睡少觉明迟。当君秉烛衔杯夜，是我停飧服药时。枕上愁吟堪发病，府中欢笑胜寻医。明朝强出须谋乐，不拟车公更拟谁。	0
〈燕〉故太史〈黃泓〉歎曰：“〈燕〉必中興，其在〈吳王〉乎！恨吾老，不及見耳！” 〈慕容〉之初興，〈黃泓〉歸之。及〈儁〉之取中原，〈黃泓〉贊其決：〈泓〉知數者也。 〈汲郡〉〈趙秋〉曰：“天道在〈燕〉， 謂歲星在〈燕〉分也。 不 【〈章〉：十二行本“不”上有“而秦滅之”四字；乙十一行本同；〈退齋〉校同；〈張〉校同，云無註本亦脫。】 及十五年，〈秦〉必復爲〈燕〉有。”	1
10庚戌，〈魏〉主〈嗣〉還〈平城〉。 出巡而還也。	1
奉帚平明金殿开，暂将团扇共裴回。玉颜不及寒鸦色，犹带昭阳日影来。	0
〈趙王〉使〈平原君〉求救於〈楚〉，〈平原君〉約其門下食客文武備具者二十人與之俱，得十九人，餘無可取者。〈毛遂〉自薦於〈平原君〉。 《姓譜》：〈毛〉本自〈周武王〉母弟〈毛公〉。 〈平原君〉曰： 以〈毛遂〉爲不能而使之留也。 〈毛遂〉曰：“臣乃今日請處囊中耳！使〈遂〉蚤得處囊中，乃脫穎而出，非特其末見而已。” 處，昌呂翻。見，賢遍翻。〈毛晃〉曰：錐鋩曰穎。 〈平原君〉乃與   之俱，十九人相與目笑之。 《索隱》曰：謂目視而侮笑之。 〈平原君〉至〈楚〉，與〈楚王〉言合從之利害，日出而言之，日中不決。〈毛遂〉按劍歷階而上，謂〈平原君〉曰：“從之利害，兩言而決耳！ 兩言，謂利與害也。從，子容翻。上，時掌翻。 今日出而言，日中不決，何也？”〈楚王〉怒叱曰：“胡不下！ 胡，何也。 吾乃與而君言， 而，猶汝也。 汝何爲者也？”〈毛遂〉按劍而前曰：“王之所以叱〈遂〉者，以〈楚國〉之衆也。今十步之內，王不得恃〈楚〉國之衆也！王之命懸於〈遂〉手。吾君在前，叱者何也？且〈遂〉聞〈湯〉以七十里之地王天下， 王，于況翻。 〈文王〉以百里之壤而臣諸侯，豈其士卒衆多哉？誠能據其勢而奮其威也。今〈楚〉地方五千里，持戟百萬，此霸王之資也。以〈楚〉之強，天下弗能當。〈白起〉，小豎子耳，率數萬之衆，興師以與〈楚〉戰，一戰而舉〈鄢〉﹑〈郢〉，再戰而燒〈夷陵〉， 事見上卷三十七年。《史記》《正義》曰：〈鄢鄕〉故城，在〈襄州〉〈率道縣〉西南九里。〈安郢城〉，在〈荆州〉〈江陵縣〉東北七里。鄢，於幰翻。郢，以井翻。 三戰而辱王之先人， 謂焚夷〈楚〉之陵廟也。 此百世之怨而〈趙〉之所羞，而王弗之惡焉。合從者爲〈楚〉，非爲〈趙〉也。吾君在前，叱者何也？”〈楚王〉曰：“唯唯， 惡，烏路翻。爲，于僞翻。唯，于癸翻。 誠若先生之言，謹奉社稷以從。” 從，如字。 〈毛遂〉曰：“從定乎？”〈楚王〉曰：“定矣。”〈毛遂〉謂〈楚王〉之左右曰：“取雞﹑狗﹑馬之血來！” 《索隱》曰：盟之所用牲，貴賤不同：天子用牛及馬；諸侯用犬及豭；大夫以下用雞。今此總言盟之用血，故云取雞﹑狗﹑馬之血來耳。索，山客翻。豭，居牙翻。 〈毛遂〉奉銅盤而跪進之〈楚王〉曰：“王當歃血以定從； 《索隱》曰：歃血，若《周禮》則用珠盤。奉，讀曰捧。歃，色洽翻，又所甲翻。從，子容翻。 次者吾君，次者〈遂〉。”遂   定從於殿上。〈毛遂〉左手持盤血而右手招十九人曰：“公等相與歃此血於堂下！公等錄錄，所謂‘因人成事’者也。” 《說文》：錄錄，隨從之貌，音祿。《索隱》曰：音六。〈王劭〉曰：錄，借字耳。 〈平原君〉已定從而歸，至於〈趙〉，曰：“〈勝〉不敢 【〈章〉：十二行本“敢”下有“復”字；乙十一行本同；〈孔〉本同；〈張〉校同；〈退齋〉校同。】 相天下士矣！” 相，息亮翻。 遂以〈毛遂〉爲上客。	1
操（忘）〔忌〕彪忠正　從〈南監〉本﹑〈龍谿〉本﹑〈學海堂〉本改。	1
暝虫喧暮色，默思坐西林。听雨寒更彻，开门落叶深。昔因京邑病，并起洞庭心。亦是吾兄事，迟回共至今。	0
4十二月，乙酉，毀〈太上皇〉﹑〈孝惠皇帝〉寢廟園，用〈韋玄成〉等之議也。 〈玄成〉等奏曰：“祖宗之廟，世世不毀；繼祖以下，五廟而迭毀。今〈高皇帝〉爲〈太祖〉，〈孝文皇帝〉爲〈太宗〉，〈孝景皇帝〉爲昭，〈孝武皇帝〉爲穆，〈孝昭皇帝〉與〈孝宣皇帝〉俱爲昭。皇考廟，親未盡。〈太上皇〉﹑〈孝惠〉廟皆親盡，宜毀。”	1
10中書令〈褚裒〉固辭樞要；閏月，丁巳，以〈裒〉爲左將軍﹑都督〈兗州〉·〈徐州〉之〈琅邪〉諸軍事﹑〈兗州〉刺史，鎭〈金城〉。 〈金城〉在〈江乘〉之〈蒲洲〉，〈琅邪〉僑郡亦以爲治所。	1
夜夜池上观，禅身坐月边。虚无色可取，皎洁意难传。若向空心了，长如影正圆。	0
17銀靑光祿大夫﹑〈上庸公〉﹑〈聖善〉·〈中天〉·〈西明〉三寺主〈慧範〉於〈東都〉作〈聖善寺〉， 〈聖善寺〉蓋爲〈武后〉資   福，取“母氏聖善”之義。《唐會要》：〈聖善寺〉在〈長安〉城中〈章善坊〉，〈神龍〉二年，〈中宗〉爲〈武后〉追福。〈西明寺〉在〈延康坊〉，本〈隋〉〈越國公〉〈楊素〉宅，〈貞觀〉初賜〈濮長〉〔王〕〈泰〉，〈泰〉死乃立爲寺。 〈長樂坡〉作大像， 〈長樂坡〉在〈長安〉城東，亦謂之〈滻坡〉。樂，音洛。 府庫爲之虛耗。 爲，于僞翻。 上及〈韋后〉皆重之，勢傾內外，無敢指目者。戊申，侍御史〈魏傳弓〉發其姦贓四十餘萬，請寘極法。上欲宥之，〈傳弓〉曰：“刑賞國之大事，陛下賞已妄加，豈宜刑所不及！”上乃削黜〈慧範〉，放于家。	1
弭棹凌奔壑，低鞭蹑峻岐。江涛出岸险，峰磴入云危。溜急船文乱，岩斜骑影移。水烟笼翠渚，山照落丹崖。风生蘋浦叶，露泣竹潭枝。泛水虽云美，劳歌谁复知。	0
〈乞伏乾歸〉至〈苑川〉，以〈邊芮〉爲長史，〈王松壽〉爲司馬，公卿﹑將帥皆降爲僚佐﹑偏裨。 將，卽亮翻。帥，所類翻。	1
1春，正月，己巳，〈襄王〉〈僙〉薨。 〈僙〉，〈肅宗〉子，音戶光翻。	1
樱桃花下送君时，一寸春心逐折枝。别后相思最多处，千株万片绕林垂。	0
风软景和煦，异香馥林塘。登高一长望，信美非吾乡。	0
胡马悠悠未尽归，玉关犹隔吐蕃旗。老臣一表求高卧，边事从今欲问谁。	0
龙城柳，神所守。驱厉鬼，山左首。福士氓，制九丑。	0
2以〈揚州〉刺史〈廬陵王〉〈義眞〉爲司徒，尙書僕射〈徐羨之〉爲尙書令﹑〈揚州〉刺史，中書令〈傅亮〉爲尙書僕射。	1
玉绳河汉晓纵横，万籁潜收莺独鸣。能将百啭清心骨，宁止闲窗梦不成。	0
把酒思闲事，春娇何处多。试鞍新白马，弄镜小青娥。掌上初教舞，花前欲按歌。凭君劝一醉，劝了问如何。	0
再游巫峡知何日，总是秦人说向谁。长忆小楼风月夜，红栏干上两三枝。	0
元符传紫极，宝祚启高真。道德先垂裕，冲和已化淳。人风齐太古，天瑞叶惟新。仙乐清都上，长明交泰辰。	0
臣初到〈西蜀〉，外揚國威，中緝邊備。其〈維州〉熟臣信令，空壁來歸，臣始受其降，〈南蠻〉震懾，山西八國，皆願內屬。其〈吐蕃〉〈合水〉﹑〈棲雞〉等城， 〈翼州〉有〈合江〉守捉城，與〈棲雞城〉本皆〈唐〉地，沒於〈吐蕃〉。 旣失險阨，自須抽歸，可減八處鎭兵，坐收千餘里舊地。且〈維州〉未降前一年，〈吐蕃〉猶圍〈魯州〉， 〈魯州〉，〈河曲〉六〈胡〉州之一也，在〈宥州〉西界。 豈顧盟約！臣受降之初，指天爲誓，面許奏聞，各加酬賞。當時不與臣者，望風疾臣，詔臣執送〈悉怛謀〉等令彼自戮，臣寧忍以三百餘人命棄信偸安！累表陳論，乞垂矜捨，答詔嚴切，竟令執還。體備三木，輿於竹畚， 畚，布忖翻。 及將就路，冤叫嗚嗚，將吏對臣，無不隕涕。其部送者更爲〈蕃〉帥譏誚，云旣已降彼， 此言〈吐蕃〉謂中國爲彼也。帥，所類翻。 何用送來！復以此降人戮於〈漢〉境之上， 復，扶又翻。 恣行殘忍，用固攜離； 謂戎蠻有攜離內向之心者，畏〈吐蕃〉屠戮之慘，不敢復懷反側，以威虐固制之。 至乃擲其嬰孩，承以槍槊。絕忠款之路，快兇虐之情，從古已來，未有此事。雖時更一紀， 更，工衡翻。十二年爲一紀。太和五年〈悉怛謀〉死，至是年適   十二年。 而運屬千年， 謂千載一遇之運也。屬，之欲翻。 乞追奬忠魂，各加褒贈！”詔贈〈悉怛謀〉右衞將軍。	1
11秋，八月，〈漢〉主〈淵〉命〈楚王〉〈聰〉等進攻〈洛陽〉；詔平北將軍〈曹武〉等拒之，皆爲〈聰〉所敗。 敗，補邁翻。 〈聰〉長驅至〈宜陽〉，自恃驟勝，怠不設備。九月，〈弘農〉太守〈垣延〉詐降， 〈垣〉，姓；〈延〉，名。降，戶江翻。 夜襲〈聰〉軍，〈聰〉大敗而還。	1
名因定鼎地，门对凿龙山。水北楼台近，城南车马还。稍开芳野静，欲掩暮钟闲。去此无嗟屈，前贤尚抱关。	0
迢迢山径峻，万仞险隘危。石桥莓苔绿，时见白云飞。瀑布悬如练，月影落潭晖。更登华顶上，犹待孤鹤期。	0
西岳出浮云，积雪在太清。连天凝黛色，百里遥青冥。白日为之寒，森沈华阴城。昔闻乾坤闭，造化生巨灵。右足踏方止，左手推削成。天地忽开拆，大河注东溟。遂为西峙岳，雄雄镇秦京。大君包覆载，至德被群生。上帝伫昭告，金天思奉迎。人祇望幸久，何独禅云亭。	0
4丁未，〈周〉以〈安成王〉〈頊〉爲柱國大將軍，遣〈杜杲〉送之南歸。 《考異》曰：《典略》作“杜果”，今從《周書》。	1
山郭恒悄悄，林月亦娟娟。景清神已澄，事简虑绝牵。秋塘遍衰草，晓露洗红莲。不见心所爱，兹赏岂为妍。	0
年少同为邺下游，闲寻野寺醉登楼。别来衣马从胜旧，争向边尘满白头。	0
羞容难更返江东，谁问从来百战功。天地有心归道德，山河无力为英雄。芦花尚认霜戈白，海日犹思火阵红。也是男儿成败事，不须惆怅对西风。	0
移家近住村，贫苦自安存。细问梨果植，远求花药根。倩人开废井，趁犊入新园。长爱当山立，黄昏不闭门。	0
8秋，七月，有星孛于太微。 孛，蒲內翻。	1
去马嘶春草，归人立夕阳。元知数日别，要使两情伤。	0
风飘雨洒帘帷故，竹映松遮灯火深。宿客不来嫌冷落，一尊酒对一张琴。	0
惆怅至日暮，寒鸦啼树林。破阶苔色厚，残壁雨痕深。命与时不遇，福为祸所侵。空馀行径在，令我叹人吟。	0
此身逃难入乡关，八度重阳在旧山。篱菊乱来成烂熳，家僮常得解登攀。年随历日三分尽，醉伴浮生一片闲。满目秋光还似镜，殷勤为我照衰颜。	0
18壬寅，以翰林學士承旨〈崔鉉〉爲中書侍郞﹑同平章事。 翰林學士第一廳爲承旨廳，以翰林學士久次者爲之。《考異》曰：《實錄》，〈李讓夷〉引〈鉉〉爲相。今從《補國史》。 〈鉉〉，〈元略〉之子也。 〈崔元略〉見二百四十三卷〈敬宗〉〈寶曆〉元年。 上夜召學士〈韋琮〉，以〈鉉〉名授之，令草制，宰相﹑樞密皆不之知。時樞密使〈劉行深〉﹑〈楊欽義〉皆愿慤，不敢預事，老宦者尤之曰：“此由〈劉〉﹑〈楊〉懦怯，墮敗舊風故也。” 墮，讀曰隳。敗，補邁翻。 〈琮〉，〈乾度〉之子也。 〈韋乾度〉〈憲宗〉朝爲吏部郞中。	1
太（保）〔傅〕叔孫通　保，《漢書》《叔孫通傳》作“傅”，當是。	1
8辛酉，册〈回鶻〉可汗〈仁美〉爲〈奉化可汗〉。 時〈回鶻〉比年遣使朝貢，故册命之。按《五代會要》：〈回鶻〉自〈唐〉〈會昌〉間爲〈黠戛斯〉所破，西奔居于〈甘州〉，〈梁〉〈乾化〉元年遣使入貢。至〈唐〉〈同光〉二年四月，其本國權知可汗〈仁美〉遣使入貢，命〈鄭績〉﹑〈何延嗣〉持節册〈仁美〉爲〈英義可汗〉。其年十一月，〈仁美〉卒，其弟〈狄銀〉嗣立，遣都督〈安千〉等來朝貢。〈狄銀〉卒，〈阿咄欲〉立，亦遣使來貢。〈天成〉三年，其權知可汗〈仁裕〉遣使入貢。其年三月，命使册〈仁裕〉爲〈順化可汗〉。〈晉〉〈天福〉三年，遣使朝貢；四年三月，又遣使   來朝，兼貢方物。其月，命衞尉卿〈邢德昭〉持節就册爲〈奉化可汗〉。若據《會要》，則“仁美”當作“仁裕”。	1
才子醉更逸，一吟倾一觞。支颐忍有得，摇笔便成章。王粲实可重，祢衡争不狂。何时应会面，梦里是潇湘。	0
初，〈巴西〉處士〈龔壯〉，父﹑叔皆爲〈李特〉所殺。 父及叔父也。處，昌呂翻。 〈壯〉欲報仇，積年不除喪。〈壽〉數以禮辟之， 數，所角翻；下同。 〈壯〉不應；而往見〈壽〉，〈壽〉密問〈壯〉以自安之策。〈壯〉曰：“〈巴〉﹑〈蜀〉   之民本皆〈晉〉臣，節下若能發兵西取〈成都〉，稱藩於〈晉〉，誰不爭爲節下奮臂前驅者！ 〈魏〉﹑〈晉〉以來，持節﹑假節出當方面者，人皆稱之爲節下。爲，于僞翻。 如此則福流子孫，名垂不朽，豈徒脫今日之禍而已！”〈壽〉然之。陰與長史〈略陽〉〈羅恆〉﹑〈巴西〉〈解思明〉謀攻〈成都〉。	1
晨装行堕叶，万里望桑乾。旧说泾关险，犹闻易水寒。黄云战后积，白草暮来看。近得君苗信，时教旅思宽。	0
諸將還〈越〉，〈式〉大置酒。諸將乃請曰：“某等生長軍中，久更行陳， 長，知兩翻。更，工衡翻。行，戶剛翻。 今年得從公破賊，然私有所不諭者，敢問：公之始至，軍食方急，而遽散以賑貧乏，何也？”〈式〉曰：“此易知耳。 易，以豉翻。 賊聚穀以誘飢人，吾給之食，則彼不爲盜矣。且諸縣無守兵，賊至，則倉穀適足資之耳。”又問：“不置烽燧，何也？”〈式〉曰：“烽燧所以趣救兵也， 趣，讀曰促。 兵盡行，城中無兵以繼之，徒驚士民，使自潰亂耳。”又問：“使懦卒爲候騎而少給兵，何也？”〈式〉曰：“彼勇卒操利兵， 操，七高翻。 遇敵且不量力而鬭；鬭死，則賊至不知矣。”皆曰：“非所及也！” 自〈至德〉以來，〈浙東〉盜起者再，〈袁晁〉﹑〈裘甫〉是也。〈裘甫〉之禍不烈於〈袁晁〉。〈袁晁〉之難，〈張伯儀〉平之，《通鑑》所書，數語而已。今〈王式〉之平〈裘甫〉，《通鑑》書之，視〈張伯儀〉平〈袁晁〉事爲詳。蓋〈唐〉中世之後，家有私史。〈王式〉，儒家子也，成功之後，紀事者不無張大。《通鑑》因其文而序之，弗覺其煩耳。《容齋隨筆》曰：《通鑑》書討〈裘甫〉事用《平剡錄》，蓋亦有見於此。《考異》三十卷，辯訂〈唐〉事者居太半焉，亦以〈唐〉私史之多也。	1
祥光长赫矣，佳号得温其。	0
9六月，乙丑，以監句當左神策〈竇文場〉﹑監句當右神策〈霍仙鳴〉皆爲護軍中尉，監左神威軍使〈張尙進〉﹑監右神威軍使〈焦希望〉皆爲中護軍。 句，古候翻。當，丁浪翻。左﹑右神策中尉，始於〈竇〉﹑〈霍〉，自此宦官之權日以益重，不可復制矣。下護軍中尉一等爲中護軍，此職事官之掌禁兵者，非如〈唐〉初所置勳級，所謂上護軍﹑護軍也。〈宋白〉曰：〈德宗〉以〈梁〉﹑〈洋〉扈從之功，舉〈西漢〉謁者〈隨何〉下〈淮南〉功拜爲中尉事，故命神策監軍爲中尉。 初，上置六統軍，視六尙書，以處節度使罷鎭者， 〈興元〉元年置六統軍，事見二百二十九卷。處，昌呂翻。 相承用麻紙寫制。至是，〈文場〉諷宰相比統軍降麻。翰林學士〈鄭絪〉 絪，音因。 奏言：“故事惟封王﹑命相用白麻，今以命中尉，不識陛下特以寵〈文場〉邪，遂爲著令也？” 著令者，定著爲令。 上乃謂〈文場〉曰：   “〈武德〉﹑〈貞觀〉時，中人不過員外將軍同正耳，衣緋者無幾。自〈輔國〉以來，墮壞制度。 衣，於旣翻。墮，讀曰隳。壞，音怪。 朕今用爾，不謂無私。若復以麻制宣吿天下，必謂爾脅我爲之矣。” 復，扶又翻。 〈文場〉叩頭謝。遂焚其麻，命幷統軍自今中書降敕。明日，上謂〈絪〉曰：“宰相不能違拒中人，朕得卿言方悟耳。”是時〈竇〉﹑〈霍〉勢傾中外，藩鎭將帥多出神策軍，臺省淸要亦有出其門者矣。	1
欲責〔詰〕之（詰）　從〈龍谿〉本﹑〈學海堂〉本乙正。	1
34建子月，壬午朔，上受朝賀，如正旦儀。 以其月爲歲首也。朝，直遙翻；下同。	1
宅院小墙庳，坊门帖榜迟。旧恩惭自薄，前事悔难追。笼鸟无常主，风花不恋枝。今宵在何处，唯有月明知。	0
烟萝初合涧新开，闲上西亭日几回。老病归山应未得，且移泉石就身来。	0
言下随机见物情，看看狱路草还生。旅人莫怪无鱼食，直为寒江水至清。	0
希世无高节，绝迹有卑栖。君徒视人文，吾固和天倪。缅然万物始，及与群物齐。分地依后稷，用天信重黎。春风何豫人，令我思东溪。草色有佳意，花枝稍含荑。更待风景好，与君藉萋萋。	0
君颜贵茂不清羸，君句雄华不苦悲。何事遣君还似我，髭须早白亦无儿。	0
今大司馬衛將〔軍〕　從〈南監〉本﹑〈龍谿〉本﹑〈學海堂〉本補。	1
谢公潜有东山意，已向朱门启洞门。大隐犹疑恋朝市，不如名作罢归园。	0
一簇林亭返照间，门当官道不曾关。花深远岸黄莺闹，雨急春塘白鹭闲。载酒客寻吴苑寺，倚楼僧看洞庭山。怪来话得仙中事，新有人从物外还。	0
耿秉自〔朔〕方（朔）出塞三（十）〔千〕里　從〈南監〉本﹑〈龍谿〉本﹑〈學海堂〉本改。	1
淮南挥手抛红旆，洛下回头向白云。政事堂中老丞相，制科场里旧将军。宫城烟月饶全占，关塞风光请半分。诗酒放狂犹得在，莫欺白叟与刘君。	0
8帝居禁中，召〈周亞夫〉賜食，獨置大胾， 〈師古〉曰：胾，大臠。〈孔穎達〉曰：熟肉帶骨而臠曰殽；純肉而臠曰胾。胾，側吏翻。 無切肉，又不置箸。〈亞夫〉心不平，顧謂尙席取箸。 〈應劭〉曰：尙席，主席者也。 上視而笑曰：“此非不足君所乎？” 〈孟康〉曰：設胾無箸者，此非不足滿於君所乎？嫌恨之也。〈如淳〉曰：非故不足君之食具，偶失之也。〈師古〉曰：〈孟〉說近之。帝言賜君食而不設箸，此由我意，於君有不足乎？ 〈亞夫〉免冠謝上，上曰：“起！”〈亞夫〉因趨出。上目送之曰：“此鞅鞅，非少主臣也。”	1
〈徐〉﹑〈海〉﹑〈沂〉﹑〈密〉觀察使〈高承宗〉卒， 〈建中〉二年，〈李洧〉以〈徐州〉歸國，明年，以爲〈徐〉﹑〈沂〉﹑〈密〉觀察使。〈洧〉卒，〈高承宗〉代之。 甲戌，使其子〈明應〉知軍事。	1
九叠嵯峨倚着天，悔随寒瀑下岩烟。深秋猿鸟来心上，夜静松杉到眼前。书架想遭苔藓裹，石窗应被薜萝缠。一枝筇竹游江北，不见炉峰二十年。	0
〈彭城公〉〈元韶〉以〈高氏〉壻， 〈元韶〉娶〈魏孝武帝〉后，〈高歡〉之女也。 寵遇異於諸〈元〉。開府儀同三司〈美陽公〉〈元暉業〉 〈魏〉〈濟陰王〉〈暉業〉，〈齊〉受禪，降封〈美陽公〉。 以位望隆重，又志氣不倫，尤爲〈齊〉主所忌，從〈齊〉主在〈晉陽〉。〈暉業〉於宮門外罵〈韶〉曰：“爾不及一老嫗，負璽與人。 嫗，威遇翻。〈韶〉奉璽於〈齊〉，見上卷上年。璽，斯氏翻。 何不擊碎之！我出此言，知卽死，爾亦詎得幾時！”〈齊〉主聞而殺之，及〈臨淮公〉〈元孝友〉，皆鑿〈汾水〉冰，沈其尸。〈孝友〉，〈彧〉之弟也。 〈彧〉，〈魏〉〈臨淮王〉。沈，持林翻。 〈齊〉主嘗剃〈元韶〉鬢鬚，加之粉黛以自隨，曰：“吾以〈彭城〉爲嬪御。”言其懦弱如婦人也。 剃，他計翻。嬪，毗賓翻。懦，奴亂翻。	1
五运改卜，千龄启圣。彤云晓聚，黄星夜映。叶阐珠囊，基开玉镜。下临万宇，上齐七政。雾开三象，尘清九服。海溓星晖，远安迩肃。天地交泰，华夷辑睦。翔泳归仁，中外禔福。绩踰黜夏，勋高剪商。武陈七德，刑设三章。祥禽巢阁，仁兽游梁。卜年惟永，景福无疆。	0
此〔非〕前事之比也　從〈南監〉本﹑〈龍谿〉本﹑〈學海堂〉本補。	1
山僧不厌野，才子会须狂。何处销君兴，春风摆绿杨。	0
岁去年来尘土中，眼看变作白头翁。如何办得归山计，两顷村田一亩宫。	0
〈高歡〉將與〈兆〉戰，而畏其衆強，以問親信都督〈段韶〉， 親信都督，〈魏〉末諸將擅兵，始置是官，以領親兵。   〈韶〉曰：“所謂衆者，得衆人之死； 言得衆人之死力也。 所謂強者，得天下之心。〈爾朱氏〉上弑天子，中屠公卿，下暴百姓，王以順討逆，如湯沃雪，何衆強之有！”〈歡〉曰：“雖然，吾以小敵大，恐無天命不能濟也。”〈韶〉曰：“〈韶〉聞‘小能敵大，小道大淫。’‘皇天無親，惟德是輔。’ “小能敵大，小道大淫。”《左傳》記〈隨〉大夫〈季梁〉之言也。“皇天無親，唯德是輔。”《書》《蔡仲之命》之辭也。〈段韶〉父子起於北邊，以騎射爲工，安能作書語！〈魏收〉以其於〈北齊〉爲勳戚，宗門強盛，從而爲之辭耳。《孟子》曰：“盡信書，不如無書。”信哉！ 〈爾朱氏〉外亂天下，內失英雄心，智者不爲謀，勇者不爲鬭， 爲，于僞翻。 人心已去，天意安有不從者哉！”〈韶〉，〈榮〉之子也。 〈段榮〉與〈高歡〉親善。 辛亥，〈歡〉大破〈兆〉於〈廣阿〉，俘其甲卒五千餘人。	1
御史大夫〈魏相〉上封事 言事而不欲宣泄，重封上之，故曰封事。《漢官》曰：凡章表皆啓封；其言密事，得用皁囊。 曰：“國家新失大將軍，宜顯明功臣以塡藩國， 塡，古鎭字通。 毋空大位，以塞爭權。 〈師古〉曰：大臣位空，則起爭奪之權也。塞，悉則翻。 宜以車騎將軍〈安世〉爲大將軍，毋令領光祿勳事；以其子〈延壽〉爲光祿勳。”上亦欲用之。夏，四月，戊申，以〈安世〉爲大司馬﹑車騎將軍，領尙書事。 《考異》曰：《百官表》：“〈地節〉三年，四月，戊申，〈張安世〉爲大司馬。七月，戊戌，更爲衞將軍；〈霍禹〉爲大司馬。七月，壬辰，〈禹〉要斬。”〈荀〉《紀》：“三年，四月，戊辰，〈安世〉爲大司馬。”按明年四月無戊辰，七月無戊戌，又不當再言七月。以《宣紀》﹑《張安世》﹑《霍光傳》考之，〈安世〉爲司馬當在今年，爲衞將軍當在明年十月，〈禹〉死在四年七月，蓋年表旁行通連書之，致此誤也。	1
〈隋〉，卽〈春秋〉〈隨國〉，爲〈楚〉所滅，以爲縣。〈秦〉﹑〈漢〉屬〈南陽郡〉，〈晉〉屬〈義陽郡〉，後分置〈隨郡〉；〈梁〉曰〈隨州〉，後入〈西魏〉。〈楊忠〉從〈周太祖〉，以功封〈隨國公〉；子〈堅〉襲爵，受〈周〉禪，遂以〈隨〉爲國號。又以〈周〉﹑〈齊〉不遑寧處，去“辵”作“隋”，以辵訓走故也。辵，音綽。	1
僻巷邻家少，茅檐喜并居。蒸梨常共灶，浇薤亦同渠。传屐朝寻药，分灯夜读书。虽然在城市，还得似樵渔。	0
〈魏〉〈荆州〉刺史〈賀拔勝〉寇〈雍州〉， 此〈梁〉之〈雍州〉，治〈襄陽〉。 拔〈下迮戍〉， 迮，側百翻，亦作“莋”。 扇動諸〈蠻〉；〈雍州〉刺史〈廬陵王〉〈續〉遣軍擊之，屢爲所敗， 敗，補賣翻。 〈漢〉南震駭。〈勝〉又遣軍攻〈馮翊〉﹑〈安定〉﹑〈沔陽〉﹑〈酇城〉，皆拔之。 《五代志》：〈竟陵郡〉〈藍水縣〉僑立〈馮翊郡〉。〈沔陽郡〉後爲〈復州〉。〈襄陽郡〉〈陰城縣〉，舊置〈酇城郡〉。〈蕭子顯〉《齊志》：寧〈蠻〉府所領郡有〈安定郡〉，領〈新安〉等縣。《五代志》，〈新安縣〉幷入〈襄陽郡〉〈南漳縣〉，當是置〈安定〉僑郡於〈南漳〉界也。〈藍水〉，〈唐〉幷入   〈郢州〉〈長壽縣〉；〈陰城〉，幷入〈穀城縣〉。〈沈約〉《志》：〈馮翊郡〉治〈襄陽郡〉〈鄀縣〉。沔，彌兗翻。酇，音贊。 〈續〉遣電威將軍〈柳仲禮〉屯〈穀城〉以拒之， 《五代志》：〈穀城縣〉，屬〈襄陽郡〉，舊曰〈義城〉，置〈義城郡〉。 〈勝〉攻之，不克，乃還；於是〈沔〉北盪爲丘墟矣。 盪，徒朗翻。 〈仲禮〉，〈慶遠〉之孫也。 〈柳慶遠〉見一百四十三卷〈齊東昏侯〉〈永元〉二年。	1
缭绕宫墙围禁林，半开阊阖晓沈沈。天晴更觉南山近，月出方知西掖深。病对词头惭彩笔，老看镜面愧华簪。自嫌野物将何用，土木形骸麋鹿心。	0
洞庭风软荻花秋，新没青娥细浪愁。泪滴白蘋君不见，月明江上有轻鸥。	0
醉眼从伊百度斜，是他家属是他家。低声向道人知也，隔坐刚抛豆蔻花。	0
曹溪旧弟子，何缘住此山。世有征战事，心将流水闲。埽林驱虎出，宴坐一林间。藩守宁为重，拥骑造云关。	0
〈郭威〉命有司遷〈隱帝〉梓宮於〈西宮〉。或請如〈魏高貴鄕公〉故事，葬以公禮， 〈高貴鄕公〉事見六十七卷〈魏元帝〉〈景元〉元年。 〈威〉不許，曰：“倉猝之際，吾不能保衞乘輿， 乘，繩證翻。 罪已大矣，況敢貶君   乎！”	1
睿赏叶通三，宸游契重九。兰将叶布席，菊用香浮酒。落日下桑榆，秋风歇杨柳。幸齐东户庆，希荐南山寿。	0
火山无冷地，浊流无清源。人生在艰世，何处避谗言。诸侯镇九州，天子开四门。尚有忠义士，不得申其冤。嘉木移远植，为我当行轩。君子居要途，易失主人恩。我爱古人道，师君直且温。贪泉誓不饮，邪路誓不奔。如何非冈坂，故使车轮翻。妓妾随他人，家事幸获存。当时门前客，默默空冤烦。从今遇明代，善恶亦须论。莫以曾见疑，直道遂不敦。	0
苍舒留帝宠，子晋有仙才。五岁过人智，三天使鹤催。心悲阳禄馆，目断望思台。若道长安近，何为更不来。	0
41丁未，族誅〈董光業〉。 以其父〈璋〉反也。	1
御池水色春来好，处处分流白玉渠。密奏君王知入月，唤人相伴洗裙裾。	0
〈暠〉手令戒諸子，以爲：“從政者當審愼賞罰，勿任愛憎，近忠正，遠佞諛， 近，其靳翻。遠，于願翻。 勿使左右竊弄威福。毀譽之來，當硏覈眞僞；聽訟折獄，必和顏任理，愼勿逆詐億必，   朱子曰：逆，未至而迎之也。詐，謂人欺己也。億，未見而意之也。必，期必也。譽，音余。 輕加聲色。務廣咨詢，勿自專用。吾蒞事五年，雖未能息民，然含垢匿瑕，朝爲寇讎，夕委心膂，粗無負於新舊， 粗，坐五翻。 事任公平，坦然無纇， 纇，盧對翻，絲節也，庛也。 初不容懷，有所損益。計近則如不足，經遠乃爲有餘，庶亦無愧前人也。”	1
寄家丹水边，归去种春田。白发无知己，空山又一年。鹿裘长酒气，茅屋有茶烟。亦拟辞人世，何溪有瀑泉。	0
江瘴节候暖，腊初梅已残。夜来北风至，喜见今日寒。扣冰浅塘水，拥雪深竹阑。复此满尊醁，但嗟谁与欢。	0
3壬午，大赦。	1
穷边足风惨，何处醉楼台？家去几千里，月圆十二回。寒阡随日远，雪路向城开。游子久无信，年年空雁来。	0
20己巳，〈晉王〉軍于〈黃碾〉，距〈上黨〉四十五里。 〈黃碾村〉在〈潞州〉〈潞城縣〉。碾，紐善翻。 五月，辛未朔，〈晉王〉伏兵〈三垂岡〉下， 〈三垂岡〉在〈屯留縣〉東南。 詰旦大霧， 詰，去吉翻。 進兵直抵夾寨。〈梁〉軍無斥候，不意〈晉〉兵之至，將士尙未起，軍中驚擾。〈晉王〉命〈周德威〉﹑〈李嗣源〉分兵爲二道，〈德威〉攻西北隅，〈嗣源〉攻東北隅，塡塹燒寨，鼓譟而入。〈梁〉兵大潰，南走，招討使〈符道昭〉馬倒，爲〈晉〉人所殺；失亡將校士卒以萬計， 校，戶敎翻。 委棄資糧﹑器械山積。	1
詔：“諸〈元〉良口配沒入官及賜人者並縱遣。” 去年〈齊〉〈顯祖〉夷諸〈元〉，沒其家口。今縱遣良口，奴婢仍不縱也。	1
林杪不可分，水步遥难辨。一片山翠边，依稀见村远。	0
右衞將軍〈劉超〉﹑侍中〈鍾雅〉與〈建康〉令〈管斾〉等謀奉帝出赴西軍；事泄，〈蘇逸〉使其將〈平原〉〈任讓〉將兵入宮收〈超〉﹑〈雅〉。 將，卽亮翻。任，音壬。 帝抱持悲泣曰：“還我侍中﹑右衞！”〈讓〉奪而殺之。初，〈讓〉少無行，太常〈華恆〉爲本州大中正， 〈華恆〉，〈平原〉〈高唐〉人。少，詩照翻。行，下孟翻。華，戶化翻。恆，戶登翻。 黜其品。及〈讓〉爲〈蘇峻〉將，乘勢多所誅殺，見〈恆〉輒恭敬，不敢縱暴。及〈鍾〉﹑〈劉〉之死，〈蘇逸〉欲并殺〈恆〉，〈讓〉盡心救衞，〈恆〉乃得免。	1
广陌并游骑，公堂接华襟。方欢遽见别，永日独沈吟。阶暝流暗驶，气疏露已侵。层城湛深夜，片月生幽林。往款良未遂，来觌旷无音。恒当清觞宴，思子玉山岑。耿耿何以写，密言空委心。	0
徒劳水府寻，宛在玉堂阴。兰圃安虽窄，盆池映转深。山僧来尽爱，诗客见先吟。若是买花者，年年不计心。	0
朱鮪等於（濟）〔淯〕水上設壇場　從〈學海堂〉本﹑《後漢書》《劉玄傳》改。	1
2帝宴〈朱全忠〉及百官於〈崇勳殿〉， 時以〈洛陽〉宮前殿爲〈貞觀殿〉，內朝爲〈崇勳殿〉。 旣罷，復召〈全忠〉宴於內殿； 復，扶又翻。 〈全忠〉疑，不入。帝曰：“〈全忠〉不欲來，可令〈敬翔〉來。”〈全忠〉擿〈翔〉使去，曰：“〈翔〉亦醉矣。” 〈全忠〉疑帝欲圖己，〈敬翔〉其腹心也，故亦不使之入。擿，他狄翻。 辛未，〈全忠〉東還； 還，從宣翻，又如字。 乙亥，至〈大梁〉。	1
收（淇）〔其〕租賦以給（年）〔軍〕糧　從〈南監〉本﹑〈龍谿〉本﹑〈學海堂〉本改。	1
12乙亥，〈靑密〉節度使〈尙衡〉破〈史朝義〉兵，斬首五千餘級。	1
〈魏〉人歸〈趙〉〈邯鄲〉。 邯，音寒。鄲，音丹。 與〈趙〉盟〈漳水〉上。 《記》《曲禮》曰：涖牲曰盟。盟者，殺牲歃血，誓於神也。天下太平之時，諸侯不得擅相與盟，惟天子巡狩至方岳之下，會畢，乃與諸侯相盟，同好惡，奬王室，以昭事神﹑訓民﹑事君，凡國有疑則盟，詛其不信者。至於五霸，有事而會，不協而盟。盟之爲法，先鑿地爲方坎，殺牲於坎上，割牲左耳，盛以珠盤；又取血，盛以玉敦；用血爲盟書，成，乃歃血而讀書。《左傳》云：“坎用牲加書，”是也。〈班〉《志》：〈濁漳水〉出〈上黨〉〈長子縣〉〈鹿谷山〉，東至〈鄴〉，入〈淸漳〉。《水經》曰：出〈長子縣〉〈發鳩山〉，東至〈武安縣〉與〈淸漳〉會，謂之〈交漳口〉。又東過〈鄴縣〉〈列人〉，又東北過〈鉅鹿〉〈信都〉，謂之〈衡漳〉；又東北過〈平舒縣〉南而東入海。漳，諸良翻。	1
又（𢚓）〔愍〕狂狡之不息　從〈龍谿〉本﹑〈學海堂〉本改。	1
五十八年（甲辰﹑前二五七）	1
兩荷高（明）〔名〕　從〈南監〉本﹑〈龍谿〉本﹑《漢書》《杜鄴傳》改。	1
香火一炉灯一盏，白头夜礼佛名经。何年饮著声闻酒，直到如今醉未醒。	0
引棹寻池岸，移尊就菊丛。何言济川后，相访钓船中。白首故情在，青云往事空。同时六学士，五相一渔翁。	0
通鑑二百一十二	1
13八月，司空〈王暢〉免，宗正〈劉寵〉爲司空。	1
近郭城南山寺深，亭亭奇树出禅林。结根幽壑不知岁，耸干摩天凡几寻。翠色晚将岚气合，月光时有夜猿吟。经行绿叶望成盖，宴坐黄花长满襟。此木尝闻生豫章，今朝独秀在巴乡。凌霜不肯让松柏，作宇由来称栋梁。会待良工时一眄，应归法水作慈航。	0
〈魏〉主自將騎十萬﹑車十五萬兩擊〈柔然〉，度大漠，旌旗千里。〈柔然〉〈處羅可汗〉遠遁，其別部〈烏朱駕頽〉等帥數千落降于〈魏〉。 騎，奇寄翻。兩，音亮。可，從刊入聲。汗，音寒。帥，讀曰率。降，戶江翻。 〈魏〉主刻石紀功而還。 還，從宣翻。	1
〈燕〉主〈垂〉觀兵〈河〉上， 〈韋昭〉曰：觀，示也，陳兵以示威武。觀，古玩翻。 〈高陽王〉〈隆〉曰：“〈溫詳〉之徒，皆白面儒生，烏合爲羣，徒恃〈長河〉以自固；若大軍濟〈河〉，必望旗震壞，不待戰也。”〈垂〉從之。戊午，遣鎭北將軍〈蘭汗〉﹑護軍將軍〈平幼〉於〈碻磝〉西四十里濟〈河〉，〈隆〉以大衆陳於北岸。 陳，讀曰陣。 〈溫攀〉﹑〈溫楷〉果走趣城， 蓋趣〈東阿城〉也。趣，七喩翻。 〈平幼〉追擊，大破之。〈詳〉夜將妻子奔〈彭城〉，其衆三萬餘   戶皆降於〈燕〉。 降，戶江翻。 〈垂〉以〈太原王〉〈楷〉爲〈兗州〉刺史，鎭〈東阿〉。	1
13五月，戊午，〈隋〉封〈邘公〉〈雄〉爲〈廣平王〉， 按《隋書》，此卽〈邗公〉〈惠〉也，改名〈雄〉，〈開皇〉中，改封〈淸漳王〉，〈仁壽〉初，改封〈安德王〉。〈大業〉中，從征〈吐谷渾〉還，進封〈觀王〉，薨，諡曰〈德〉，後所謂〈觀德王〉〈雄〉者是也。“邘”當作“邗”，音寒。【〈章〉：乙十一行本正作“邗”；〈孔〉本同。】 〈永康公〉〈弘〉爲〈河間王〉。 〈永康縣公〉也。《五代志》：〈淸化郡〉〈永穆縣〉，〈梁〉置，曰〈永康〉。 〈雄〉，〈高祖〉之族子也。	1
1春，正月，甲午，上始親聽政。	1
〈漢〉性強力，每從征伐，帝未安，常側足而立。諸將見戰陳不利， 陳，讀曰陣。 或多惶懼，失其常度，〈漢〉意氣自若，方整厲器械，激揚吏士。帝時遣人觀大司馬何爲，還言方修戰攻之具，乃歎曰：“〈吳公〉差強人意，隱若一敵國矣！” 〈賢〉曰：隱，威重之貌，言其威重若敵國。 每當出師，朝受詔，夕則引道，初無辨 【〈章〉：十二行本“辨”作“辦”；乙十一行本同。】 嚴之日。 辨，皮莧翻，具也。〈賢〉曰：嚴，卽裝也，避〈明帝〉諱改之。 及在朝廷，斤斤謹質，形於體貌。 《爾雅》曰：明明﹑斤斤，察也。〈李巡〉曰：斤斤，精詳之察也。〈孫炎〉曰：謹愼之察也。斤，音靳。 〈漢〉嘗出征，妻子在後買田業，〈漢〉還，讓之曰：“軍師在外，吏士不足，何多買田宅乎！”遂盡以分與昆弟﹑外家。故能任職以功名終。	1
2夏，五月，丁卯，大司徒〈蔡茂〉薨。	1
〈嘉〉﹑〈陵州〉〈獠〉反， 〈嘉州〉，〈眉山郡〉，〈漢〉〈犍爲〉〈南安縣〉地。〈陵州〉，〈陵山郡〉，〈漢〉〈蜀郡〉〈廣都〉﹑〈犍爲郡〉〈武陽〉二縣東界之地。獠，魯   皓翻。 命〈邗江府〉統軍〈牛進達〉擊破之。 〈唐〉〈揚州〉有〈邗江府〉兵。邗，胡安翻。	1
束带将朝日，鸣环映牖辰。能令谏明主，相劝识贤人。遗挂空留壁，回文日覆尘。金蚕将画柳，何处更知春？	0
苦见人间世，思归洞里天。纵令山鸟语，不废野人眠。	0
〈仲禮〉神情傲狠，陵蔑諸將，〈邵陵王〉〈綸〉每日執鞭至門，亦移時弗見， 凡部將見主帥，執鞭以爲禮。狠，戶墾翻。 由是與〈綸〉及〈臨城公〉〈大連〉深相仇怨。〈大連〉又與〈永安侯〉〈確〉有𨻶， 〈永安〉，本〈漢〉〈彘縣〉，〈順帝〉〈陽嘉〉元年，更名〈永安〉，〈魏〉﹑〈晉〉屬〈平陽郡〉。〈江左〉僑立〈南河東郡〉，併僑立〈永安縣〉，屬〈荆州〉。註又見前。 諸軍互相猜阻，莫有戰心。援軍初至，〈建康〉士民扶老攜幼以候之，纔過〈淮〉，卽縱兵剽掠。 剽，匹妙翻。 由是士民失望，賊中有謀應官軍者，聞之，亦止。 史言〈臺城〉覆陷之由。	1
〈安慶緖〉之北走也， 謂自〈東京〉北走渡〈河〉。 其大將〈北平王〉〈李歸仁〉及精兵曳落河﹑〈同羅〉﹑〈六州胡〉數萬人皆潰歸〈范陽〉，所過俘掠，人物無遺。〈史思明〉厚爲之備，且遣使逆招之〈范陽〉境，曳落河﹑〈六州胡〉皆降。〈同羅〉不從，〈思明〉縱兵擊之，〈同羅〉大敗，悉奪其所掠，餘衆走歸其國。	1
鴻毛之（遇）〔過〕順風　從《漢書》《王褒傳》改。	1
5閏月，〈西域〉假司馬〈班超〉率〈疏勒〉﹑〈康居〉﹑〈于𥧑〉﹑〈拘彌〉兵一萬人攻〈姑墨〉〈石城〉，破之， 《前書》，〈姑墨國〉治〈南城〉，去〈長安〉八千一百五十里。 斬首七百級。	1
郡楼名甚远，几换见楼人。庾亮魂应在，清风到白蘋。晴轩分楚汉，夜酒揖星辰。何必匡山上，独言无世尘。	0
嘉荐有典，至诚莫骞。画梁云亘，雕俎星连。乐器周列，礼容备宣。依稀如在，若未宾天。	0
僻巷邻家少，茅檐喜并居。蒸梨常共灶，浇薤亦同渠。传屐朝寻药，分灯夜读书。虽然在城市，还得似樵渔。	0
〈彥之〉之北伐也，甲兵資實甚盛；及敗還，委棄盪盡，府藏﹑武庫爲之空虛。 爲，于僞翻。 他   日，上與羣臣宴，有荒外降人在坐。 自南北分治，各以其封略之外爲荒外。降，戶江翻。坐，徂臥翻。 上問尙書庫部郞〈顧琛〉：“庫中仗猶有幾許？”〈琛〉詭對：“有十萬人仗。” 〈曹魏〉置尙書二十三郞，庫部其一也，掌戎器﹑鹵簿﹑儀仗。琛，丑林翻。 上旣問而悔之，得〈琛〉對，甚喜。〈琛〉，〈和〉之曾孫也。 〈顧和〉見九十卷〈晉〉〈元帝大興〉元年。	1
下阶欲离别，相对映兰丛。含辞未及吐，泪落兰丛中。高堂静秋日，罗衣飘暮风。谁能待明月，回首见床空。	0
灯心生众草，因有始知芳。綵妓窗偏丽，金桃动更香。花惊春未尽，焰喜夜初长。别后空离室，何人借末光。	0
〈拓跋〉〈猗㐌〉度漠北巡，因西略諸國， 旣度漠北，遂西行略取諸國。 積五歲，降附者三十餘國。 降，戶江翻。	1
八年春，〈操〉破〈譚〉﹑〈尚〉。秋七月，〈曹操〉上言：“守尚書令〈荀彧〉自在臣營，參同計畫，周旋征伐，每皆剋捷，奇策密謀，悉皆共决。及〈彧〉在臺，常思書往來，大小同策，《詩》美腹心，《傳》貴廟勝，勳業之定，〈彧〉之功也。而臣前後獨荷異寵，心所不安。〈彧〉與臣事通功並，宜進封賞，以勸後進者。”於是封〈彧〉爲〈萬歲亭侯〉。八月，〈曹操〉征〈劉表〉，軍次〈西平〉。〈譚〉﹑〈尚〉争〈冀州〉。九月，公   卿迎氣北郊，  始用八佾。冬十月，〈曹操〉至〈黎陽〉。	1
中峰曾到处，题记没苍苔。振锡传深谷，翻经想旧台。危松临砌偃，惊鹿蓦溪来。内殿御诗切，身回心未回。	0
〔今〕觸死者　從《漢書》《刑法志》補。	1
15丙子，廢〈戎昭軍〉，幷〈均〉﹑〈房〉隸〈忠義軍〉； 併屬〈山南東道〉。 以〈武定〉節度使〈馮行襲〉爲〈匡國〉節度使。 〈馮行襲〉自〈均州〉徙〈同州〉。	1
天津桥畔火光起，魏王堤上看洪水。	0
结驷何翩翩，落叶暗寒渚。梦里春谷泉，愁中洞庭雨。聊持剡山茗，以代宜城醑。	0
道流迹异人共惊，寄向画中观道情。如何万象自心出，而心澹然无所营。手援毫，足蹈节，披缣洒墨称丽绝。石文乱点急管催，云态徐挥慢歌发。乐纵酒酣狂更好，攒峰若雨纵横埽。尺波澶漫意无涯，片岭崚嶒势将倒。盻睐方知造境难，象忘神遇非笔端。昨日幽奇湖上见，今朝舒卷手中看。兴馀轻拂远天色，曾向峰东海边识。秋空暮景飒飒容，翻疑是真画不得。颜公素高山水意，常恨三山不可至。赏君狂画忘远游，不出轩墀坐苍翠。	0
7初，〈魏〉主〈珪〉納〈劉頭眷〉之女，寵冠後庭，生子〈嗣〉。及克〈中山〉， 克〈中山〉見一百九卷〈隆安〉元年。 獲〈燕〉主〈寶〉之幼女。將立皇后，用其國故事，鑄金人以卜之，〈劉氏〉所鑄不成，〈慕容氏〉成，三月，戊午，立〈慕容氏〉爲皇后。 《北史》曰：〈魏〉故事，將立皇后，必令手鑄金人，以成者爲吉，不則不得立也。	1
匈奴復（秣）〔株〕絫單于　從《漢書》《匈奴傳》改。	1
马前红叶正纷纷，马上离情断杀魂。晓发独辞残月店，暮程遥宿隔云村。心如岳色留秦地，梦逐河声出禹门。莫怪苦吟鞭拂地，有谁倾盖待王孙。	0
绝壑禅床底，泉分落石层。雾交高顶草，云隐下方灯。朝满倾心客，溪连学道僧。半旬持一食，此事有谁能。	0
〈張文禮〉雖受〈晉〉命，內不自安，復遣間使因〈盧文進〉求援於〈契丹〉；又遣間使來吿曰： 復，扶又翻。〈盧文進〉叛〈晉〉歸〈契丹〉，見二百六十九卷〈貞明〉二年﹑三年。間，古莧翻。 “〈王氏〉爲亂兵所屠，公主無恙。今   臣已北召〈契丹〉，乞朝廷發精甲萬人相助，自〈德〉﹑〈棣〉渡〈河〉，則〈晉〉人遁逃不暇矣。”帝疑未決。〈敬翔〉曰：“陛下不乘此釁以復〈河北〉， 釁，許覲翻。 則〈晉〉人不可復破矣。 復，扶又翻。 宜徇其請，不可失也。”〈趙〉﹑〈張〉輩皆曰：“今強寇近在〈河〉上，盡吾兵力以拒之，猶懼不支，何暇分萬人以救〈張文禮〉乎！且〈文禮〉坐持兩端，欲以自固，於我何利焉！”帝乃止。 史言〈趙〉﹑〈張〉慮不及遠，以誤國亡家。	1
〈師〉以〈荆州〉刺史〈王基〉爲行監軍，假節，統〈許昌〉軍。 〈魏〉﹑〈晉〉之制，使持節都督諸軍爲上，假節都督次之，   假節監諸軍又次之，假節行監軍又次之。〈魏〉受〈漢〉禪，以〈許昌〉爲別宮，屯重兵，以爲東﹑南二方根本。監，古銜翻。 〈基〉言於〈師〉曰：“〈淮〉南之逆，非吏民思亂也，〈儉〉等誑誘迫脅，畏目下之戮，是以尙屯聚耳。 誑，居況翻。誘，音酉。 若大兵一臨，必土崩瓦解，〈儉〉﹑〈欽〉之首不終朝而致於軍門矣。”〈師〉從之。以〈基〉爲前軍，旣而復敕〈基〉停駐。 復，扶又翻。 〈基〉以爲：“〈儉〉等舉軍足以深入，而久不進者，是其詐僞已露，衆心疑沮也。 沮，在呂翻。 今不張示威形以副民望，而停軍高壘，有似畏懦，非用兵之勢也。若〈儉〉﹑〈欽〉虜略民人以自益，又州郡兵家爲賊所得者，更懷離心， 言州郡兵其家有爲賊所得者，必懷反顧，而有離散之心也。 〈儉〉等所迫脅者，自顧罪重，不敢復還，此爲錯兵無用之地 錯，倉故翻，置也。停軍不進，是置之於無用之地。 而成姦宄之源，〈吳〉寇因之，則〈淮〉南非國家之有，〈譙〉﹑〈沛〉﹑〈汝〉﹑〈豫〉危而不安， 〈豫〉，卽〈潁川〉也，〈豫州〉時治〈潁川〉，故曰〈譙〉﹑〈沛〉﹑〈汝〉﹑〈豫〉四郡，皆屬〈豫州〉。 此計之大失也。軍宜速進據〈南頓〉， 〈南頓縣〉，屬〈汝南郡〉，故〈頓子國〉。〈應劭〉曰：〈頓〉迫於〈陳〉，其後南徙，故號〈南頓〉。 〈南頓〉有大邸閣，計足軍人四十日糧。保堅城，因積穀，先人有奪人之心， 《左傳》，〈楚〉令尹〈孫叔敖〉之言也。〈杜預〉《註》曰：奪敵戰心。先，悉薦翻。 此平賊之要也。”〈基〉屢請，乃聽，進據〈㶏水〉。 《水經註》：〈汝水〉東南過〈定陵縣〉，又東南逕〈奇雒城〉，枝分別出，世謂之〈大㶏水〉。〈㶏水〉東流至〈南頓縣〉北，入于〈潁〉。〈師古〉曰：㶏，於謹翻，又音殷。	1
木子当天下。止戈龙。李代代不移宗。中鼎显真容。基千万岁。	0
竹弟虽让客，不敢当客恩。自惭埋没久，满面苍苔痕。	0
（乙巳大赦天下）　句重出，删。	1
北登铜雀上，西望青松郭。穗帐空苍苍，陵田纷漠漠。平生事已变，歌吹宛犹昨。长袖拂玉麈，遗情结罗幕。妾怨在朝露，君恩岂中薄。高台奏曲终，曲终泪横落。	0
一道甘泉接御沟，上皇行处不曾秋。谁言水是无情物，也到宫前咽不流。	0
先生老去饮无兴，居士病来闲有馀。犹觉醉吟多放逸，不如禅定更清虚。柘枝紫袖教丸药，羯鼓苍头遣种蔬。却被山僧戏相问，一时改业意何如。	0
〈行密〉以〈李神福〉爲〈寧國〉節度使； 欲以代〈田頵〉。 〈神福〉以〈杜洪〉未平，固讓不拜。〈宣州〉長史 【〈章〉：十二行本“史”下有“合肥”二字；乙十一行本同；〈孔〉本同；〈張〉校同；〈退齋〉校同。】 〈駱知祥〉善治金穀， 治，直之翻。 觀察牙推〈沈文昌〉爲文精敏，嘗爲〈頵〉草檄罵〈行密〉， 嘗爲，于僞翻。 〈行密〉以〈知祥〉爲〈淮南〉支計官， 支計官，蓋〈唐〉世節度支度判官之屬，〈唐〉末藩鎭變其名稱耳。 〈文昌〉爲節度牙推。 〈唐〉制，節度觀察牙推在巡官之下，幕府右職也。 〈文昌〉，〈湖州〉人也。	1
諸郡國（郡國）豪傑　從《漢書》《武五子傳》删。	1
戊辰，帝攻〈楚州〉，克其月城。	1
16以太子太傅〈傅祗〉爲司徒，尙書令〈荀藩〉爲司空，加〈王浚〉大司馬﹑侍中﹑大都督，督〈幽〉﹑〈冀〉諸軍事，〈南陽王〉〈模〉爲太尉﹑大都督，〈張軌〉爲車騎大將軍，〈琅邪王〉〈睿〉爲鎭東大將軍，兼督〈揚〉﹑〈江〉﹑〈湘〉﹑〈交〉﹑〈廣〉五州諸軍事。	1
闻说花源堪避秦，幽寻数月不逢人。烟霞洞里无鸡犬，风雨林间有鬼神。黄公石上三芝秀，陶令门前五柳春。醉卧白云闲入梦，不知何物是吾身。	0
泰坛恭祀事，彩仗下寒坰。展礼陈嘉乐，斋心动众灵。韵长飘更远，曲度静宜听。泛响何清越，随风散杳冥。彻悬和气聚，旋退晓山青。本自钧天降，还疑列洞庭。	0
山水万重书断绝，念君怜我梦相闻。我今因病魂颠倒，唯梦闲人不梦君。	0
2癸未， 【〈嚴〉：“未”改“亥”。】 〈朱全忠〉遣其將〈朱友恭〉圍〈兗州〉， 〈朱瑾〉據〈兗州〉，屢爲〈汴〉人所敗，兵力俱困，至是受圍。 〈朱瑄〉自〈鄆〉以兵糧救之，〈友恭〉設伏，敗之於〈高梧〉， 敗，補邁翻。〈高梧〉，卽〈春秋〉〈魯國〉之〈高魚〉。〈杜預〉《註》曰：〈高魚〉在〈東郡〉〈廩丘縣〉東南。《續漢志》：〈廩丘〉有〈鄆城〉﹑〈高魚城〉。 盡奪其餉，擒〈河東〉將〈安福順〉﹑〈安福慶〉。 去年〈河東〉遣〈安福順〉等救〈兗〉﹑〈鄆〉，事見上卷。	1
1春，正月，丙午，以尙書僕射〈徐陵〉爲左僕射， 尙書置二僕射，分爲左﹑右；若省一僕射，則止稱僕射。 中書監〈王勱〉爲右僕射。 勱，莫敗翻。	1
遍索天地间，彼此最痴癖。主人幸未来，与君为莫逆。	0
先是〈莎車〉以爲〈漢〉兵不出， 先，悉薦翻。 遂降於〈龜茲〉，而〈疏勒〉都尉〈番辰〉亦叛。 〈賢〉曰：番，音潘。 會〈徐幹〉適至，〈超〉遂與〈幹〉擊〈番辰〉，大破之，斬首千餘級。欲進攻〈龜茲〉，以〈烏孫〉兵強，宜因其力，乃上言：“〈烏孫〉大國，控弦十萬，故〈武帝〉妻以公主， 事見二十一卷〈元封〉六年。妻，七細翻。 至〈孝宣帝〉卒得其用， 事見二十四卷〈本始〉三年。卒，子恤翻。 今可遣使招慰，與共合力。”帝納之。	1
2初，〈河南〉人〈卜式〉，數請輸財縣官以助邊， 數，所角翻。 天子使使問〈式〉：“欲官乎？”〈式〉曰：“臣   少田牧，不習仕宦，不願也。” 少，詩照翻。 使者問曰：“家豈有冤，欲言事乎？”〈式〉曰：“臣生與人無分爭，邑人貧者貸之，不善者敎之，所居人皆從〈式〉，〈式〉何故見冤於人！無所欲言也。”使者曰：“苟如此，子何欲而然？”〈式〉曰：“天子誅〈匈奴〉，愚以爲賢者宜死節於邊，有財者宜輸委， 委，於僞翻，蓄也。宜輸其所蓄也。 如此而〈匈奴〉可滅也。”上由是賢之，欲尊顯以風百姓， 〈師古〉曰：風，讀曰諷，又如字。 乃召拜〈式〉爲中郞，爵左庶長，賜田十頃，布吿天下，使明知之。未幾，又擢〈式〉爲〈齊〉太傅。 〈齊王〉〈次昌〉，〈元朔〉三年薨，無後，國除；〈元狩〉六年始封皇子〈閎〉爲〈齊王〉；〈式〉蓋傅〈閎〉也。史因其輸財得官而終書之。幾，居豈翻。	1
野人性僻穷深僻，芸署官闲不似官。万里洞中朝玉帝，九光霞外宿天坛。洪涟浩渺东溟曙，白日低回上境寒。因为南昌检仙籍，马君家世奉还丹。	0
〈平原〉〈禰衡〉，少有才辯，而尙氣剛傲， 〈禰〉，乃禮翻，姓也。少，詩照翻。 〈孔融〉薦之於〈曹操〉。〈衡〉罵辱〈操〉， 〈操〉召〈衡〉爲鼓吏，故爲〈衡〉所罵辱。 〈操〉怒，謂〈融〉曰：“〈禰衡〉豎子，孤殺之，猶雀鼠耳！顧此人素有虛名，遠近將謂孤不能容之。”乃送與〈劉表〉，〈表〉延禮以爲上賓。〈衡〉稱〈表〉之美盈口，而好譏貶其左右， 好，呼到翻。 於是左右因形而譖之曰：“〈衡〉稱將軍之仁，〈西伯〉不過也，唯以爲不能斷， 斷，丁亂翻。 終不濟者，必由此也。”其言實指〈表〉短，而非〈衡〉所言也。〈表〉由是怒，以〈江夏〉太守〈黃祖〉性急，送〈衡〉與之，〈祖〉亦善待焉。後〈衡〉衆辱〈祖〉，〈祖〉殺之。 〈操〉怒〈衡〉而送與〈表〉，猶以〈表〉爲寬和愛士，觀其能容與否也。〈表〉怒〈衡〉而送與〈祖〉，知〈祖〉性急，必不能容〈衡〉，是直欲寘之死地耳。二人皆挾數用術，〈表〉則淺矣。	1
青草湖边草色，飞猿岭上猿声。万里湘江客到，有风有雨人行。	0
风涛曾阻化鳞来，谁料蓬瀛路却开。欲去迟迟还自笑，狂才应不是仙才。	0
〈魏〉築圜丘於城南。 〈長安〉城南也。	1
高楼晴见水，楚色霭相和。野极空如练，天遥不辨波。永无人迹到，时有鸟行过。况是苍茫外，残阳照最多。	0
周舉説司徒李咸　咸，《後漢書》《周舉列傳》作“郃”。	1
明君梦帝先，宝命上齐天。秦后徒闻乐，周王耻卜年。玉京移大像，金箓会群仙。承露调天供，临空敞御筵。斗回迎寿酒，山近起炉烟。愿奉无为化，斋心学自然。	0
翼，二十二星大难识。上五下五横著行，中心六个恰如张。更有六星在何许？三三相连张畔附。必若不能分处所，更请向前看野取。五个黑星翼下头，欲知名字是东瓯。	0
11十二月，〈秦〉以左將軍〈都貴〉爲〈荆州〉刺史，鎭〈彭城〉。 〈都貴〉鎭〈襄陽〉。〈彭城〉誤也。	1
上帝求仙使，真符取玉郎。三才闲布象，二景郁生光。骑吏排龙虎，笙歌走凤凰。天高人不见，暗入白云乡。	0
十五年（乙卯﹑五九五）	1
与君同卧疾，独我渐弥留。弟妹不知处，兵戈殊未休。胸中疑晋竖，耳下斗殷牛。纵有秦医在，怀乡亦泪流。	0
常爱鲁仲连，退身得其趣。不知鸱夷子，更入五湖去。云霞恣摇曳，鸿鹄无低翥。万里天地空，清飙在平楚。藏名向宠节，辞疾去公务。夜尽醉弦歌，日高卧烟树。岂嗤生前乐，千载自垂裕。论道复论功，皆可黄金铸。	0
孤客秋易伤，嘶蝉静仍续。佳晨亦已屡，欢会常不足。禅地非路岐，我心岂羁束。情生远别时，坐恨清景促。望中千里隔，暮归西山曲。萧条月中道，彩茜原上绿。不见同心人，幽怀增踯躅。	0
宫漏三声知半夜，好风凉月满松筠。此时闲坐寂无语，药树影中唯两人。	0
秦中花鸟已应阑，塞外风沙犹自寒。夜听胡笳折杨柳，教人意气忆长安。	0
真法性本净，妄念何由起？从真有妄生，此妄何所止？无初即无末，有终应有始。无始而无终，长怀懵兹理。愿为开玄妙，析之出生死。	0
昔在痛饮场，憎人病辞醉。病来身怕酒，始悟他人意。怕酒岂不闲，悲无少年气。传语少年儿，杯盘莫回避。	0
〈王彥超〉奏遣使齎敕詣〈徐州〉，〈鞏廷美〉等猶豫不肯啓關，詔進兵攻之。	1
劳将白叟比黄公，今古由来事不同。我有商山君未见，清泉白石在胸中。	0
双燕初命子，五桃新作花。王昌是东舍，宋玉次西家。小小能织绮，时时出浣纱。亲劳使君问，南陌驻香车。	0
張汜之徒　汜，〈龍谿〉本作“氾”。	1
1春，正月，丙午，以尙書僕射〈徐陵〉爲左僕射， 尙書置二僕射，分爲左﹑右；若省一僕射，則止稱僕射。 中書監〈王勱〉爲右僕射。 勱，莫敗翻。	1
自问有何惆怅事，寺门临入却迟回。李家哭泣元家病，柿叶红时独自来。	0
〈冉〉﹑〈苾〉相與謀曰：“〈羅侯〉貪而無斷， 斷，丁亂翻。 日復一日，令流民得展姦計。〈李特〉兄弟並有雄才，吾屬將爲所虜矣！宜爲決計， 欲一戰以決之也。 〈羅侯〉不足復問也。” 復，扶又翻。 乃遣〈廣漢〉都尉〈曾元〉﹑牙門〈張顯〉﹑〈劉並〉等潛帥步騎三萬襲〈特〉營； 帥，讀曰率。 〈羅尙〉聞之，亦遣督護〈田佐〉助   〈元〉。〈元〉等至，〈特〉安臥不動，待其衆半入，發伏擊之，死者甚衆。殺〈田佐〉﹑〈曾元〉﹑〈張顯〉，傳首以示〈尙〉﹑〈冉〉。〈尙〉謂將佐曰：“此虜成去矣， 謂〈特〉雖求申行期，而去計已成也。 而〈廣漢〉不用吾言以張賊勢， 〈辛冉〉爲〈廣漢〉太守，故稱之。〈尙〉言〈冉〉輕用兵，爲〈特〉所敗，使其勢愈張也。張，知亮翻。 今若之何！”	1
13甲寅，以〈渾瑊〉爲侍中，〈韓遊瓌〉﹑〈戴休顏〉各遷官有差。 賞扈衞之功也。	1
相感君臣总泪流，恩深舞蹈不知休。初从战地来无物，唯奏新添十八州。	0
把袂相欢意最浓，十年言笑得朋从。怜君节操曾无易，只是青山一树松。	0
人说淮南有小山，淮王昔日此登仙。城中鸡犬皆飞去，山上坛场今宛然。世人贵身不贵寿，共笑华阳洞天口。不知金石变长年，谩在人间恋携手。君能举帆至淮南，家住盱眙余先谙。桐柏乱流平入海，茱萸一曲沸成潭。忆记来时魂悄悄，想见仙山众峰小。今日长歌思不堪，君行为报三青鸟。	0
夏，五月，丙戌，〈懷舜〉免死，流〈嶺南〉。	1
许令如今道姓云，曾经西岳事桐君。流霞手把应怜寿，黄鹤心期拟作群。金箓时教弟子检，砂床不遣世人闻。桂阳亦是神仙守，分别无嗟两地分。	0
10秋，作明堂於〈汶上〉。 〈班〉《志》，〈泰山郡〉〈萊蕪縣〉。《禹貢》：〈汶水〉出西南入〈濟〉。〈桑欽〉所言又曰：〈琅邪郡〉〈朱虛縣〉〈東泰山〉，〈汶水〉所出，東至〈安丘〉入〈濰〉；有〈五帝祠〉。〈師古〉曰：前言〈汶水〉出〈萊蕪〉入〈濟〉，此又言出〈朱虛〉入〈濰〉，將〈桑欽〉所言有異，或者有二〈汶水〉乎？余據〈班〉《志》，明堂在〈泰山〉〈奉高縣〉西南四里；又《禹貢》，“浮于〈汶〉，達于〈濟〉”；此明堂當在〈濟〉之〈汶上〉。〈琅邪〉之〈汶〉入于〈濰〉，而〈濰〉入于海，其地僻遠，非立明堂處。汶，音問。	1
（其）〔集〕都賴　從〈南監〉本﹑〈龍谿〉本﹑〈學海堂〉本﹑《漢書》《陳湯傳》改。	1
〈成〉太尉〈李國〉鎭〈巴西〉，帳下〈文石〉殺〈國〉，以〈巴西〉降〈羅尙〉。 降，戶江翻。	1
宿昔清都燕，分散各西东。车马行迹在，霜雪竹林空。方轸故物念，谁复一樽同。聊披道书暇，还此听松风。	0
8癸酉，車駕還〈京師〉。	1
离筵莫怆且同欢，共贺新恩拜旧官。屈就商山伴麋鹿，好归芸阁狎鹓鸾。落星石上苍苔古，画鹤厅前白露寒。老监姓名应在壁，相思试为拂尘看。	0
紫陌开行树，朱城出晚霞。犹怜惯去国，疑是梦还家。风弱知催柳，林青觉待花。交亲望归骑，几处拥年华。	0
〈趙悼襄王〉薨， 薨，呼肱翻。 子〈幽繆王〉〈遷〉立。 繆，靡幼翻。 其母，倡也， 倡，音昌，妓女也。 嬖於〈悼襄王〉， 嬖，卑義翻，又博計翻。 〈悼襄王〉廢嫡子〈嘉〉而立之。〈遷〉素以無行聞於國。 爲〈遷〉亡〈趙〉張本。行，下孟翻。	1
蜀路危于剑，怜君自坦途。几回曾啖炙，千里远衔珠。野性便荒饮，时风忌酒徒。相门多礼让，前后莫相踰。	0
12司空兼門下侍郞﹑同平章事〈趙光逢〉吿老，己巳，以司徒致仕。	1
〈劉昌〉守〈寧陵〉，凡四十五日不釋甲。〈韓滉〉遣其將〈王栖曜〉將兵助〈劉洽〉拒〈希烈〉，〈栖曜〉以強弩數千游〈汴水〉，夜，入〈寧陵城〉。 滉，呼廣翻。將，卽亮翻；將兵之將，音同上。《考異》曰：《新書》《柏良器傳》曰：“〈良器〉爲武衞中郞將，以兵隸〈浙西〉。〈希烈〉圍〈寧陵〉，遏水灌之，親令軍中明日拔城。〈良器〉以救兵至，擇弩手善游者沿河渠夜入，及旦，伏弩發，乘城者皆死。”疑〈韓滉〉遣〈栖曜〉及〈良器〉同救〈寧陵〉，《舊》《栖曜傳》曰：“將強弩數千夜入〈寧陵〉。”與此共是一事。今參取之。 明日，從城上射〈希烈〉， 射，而亦翻。 及其坐幄， 坐，才臥翻。 〈希烈〉驚曰：“〈宣〉﹑〈潤〉弩手至矣！”遂解圍去。	1
红霞烂泼猩猩血，阿母瑶池晒仙缬。晚日春风夺眼明，蜀机锦彩浑疑黦。公子亭台香触人，百花懡㦬无精神。苧罗西子见应妒，风光占断年年新。	0
江边烽燧几时休，江上行人雪满头。谁信乱离花不见，只应惆怅水东流。陶潜政事千杯酒，张翰生涯一叶舟。若有片帆归去好，可堪重倚仲宣楼。	0
青鸟衔葡萄，飞上金井栏。美人恐惊去，不敢捲帘看。	0
洛阳女儿对门居，才可容颜十五馀。良人玉勒乘骢马，侍女金盘鲙鲤鱼。画阁朱楼尽相望，红桃绿柳垂檐向。罗帏送上七香车，宝扇迎归九华帐。狂夫富贵在青春，意气骄奢剧季伦。自怜碧玉亲教舞，不惜珊瑚持与人。春窗曙灭九微火，九微片片飞花璅。戏罢曾无理曲时，妆成秪是薰香坐。城中相识尽繁华，日夜经过赵李家。谁怜越女颜如玉，贫贱江头自浣纱。	0
〈宋公〉〈剔成〉之弟〈偃〉襲攻〈剔成〉；〈剔成〉奔〈齊〉，〈偃〉自立爲君。 剔，他歷翻。	1
激射分流阔，湾环此地多。暂停随梗浪，犹阅败霜荷。恨阻还江势，思深到海波。自伤才畎浍，其奈赠珠何。	0
非朝廷大議（未掌）〔不聞〕　從〈南監〉本﹑〈龍谿〉本﹑〈學海堂〉本改。	1
二月，乙卯，以〈牛仙客〉兼〈河東〉節度副大使。 〈牛仙客〉先已領〈朔方〉，今兼〈河東〉。	1
宁知府中吏，故宅一徘徊。历阶存往敬，瞻位泣馀哀。废井没荒草，阴牖生绿苔。门前车马散，非复昔时来。	0
羁游年复长，去日值秋残。草出函关白，云藏野渡寒。鸿多霜雪重，山广道途难。心事何人识，斗牛应数看。	0
普通五年（甲辰﹑五二四）	1
晴阳晚照湿烟销，五凤楼高天泬寥。野绿全经朝雨洗，林红半被暮云烧。龙门翠黛眉相对，伊水黄金线一条。自入秋来风景好，就中最好是今朝。	0
〈奚王〉〈誨落可〉入朝。丁酉，以〈誨落可〉爲〈饒樂郡王〉，遣歸。 樂，音洛。	1
16六月，乙酉，〈周〉使御正〈殷不害〉來聘。 《周書》《申徽傳》曰：御正，任專絲綸，蓋中書舍人之職也。《北史》《盧辯傳》：〈武成〉元年，增置御正四人，位上大夫。考之《唐六典》，則曰：〈後周〉依《周官》，春官府置內史中大夫，掌王言，蓋比中書監﹑令之任，後又增爲上大夫。小史下大夫，比中書侍郞之任；小史上士，比中書舍人之任。然則爲御正者，亦代言之職，在帝左右，又親密於中書。〈杜佑〉《通典》：御正屬天官府。	1
昼静帘疏燕语频，双双斗雀动阶尘。柴扉日暮随风掩，落尽闲花不见人。	0
19戊辰，以〈荆州〉刺史〈衡陽王〉〈義季〉爲征北大將軍﹑開府儀同三司﹑〈南兗州〉刺史，以〈南譙王〉〈義宣〉爲〈荆州〉刺史。初，帝以〈義宣〉不才，故不用，〈會𥡴公主〉屢以爲言，帝不得已用之。 〈會𥡴公主〉，〈高祖〉長女，帝深加禮敬，家事大小必咨之。會，工外翻。 先賜中詔敕之曰：“〈師護〉以在西久， 詔自中出，不經門下者，謂之中詔，今之手詔是也。敕，戒也。〈義季〉，小字〈師護〉。 比表求還， 比，毗至翻，頻也。 今欲聽許，以汝代之。〈師護〉雖無殊績，絜己節用， 絜，與潔同。 通懷期物，不恣羣下，聲著西土，爲士庶所安，論者乃未議遷之。今之回換，更爲汝與〈師護〉年時一輩， 爲，于僞翻。 欲各試其能。汝往，脫有一事減之者，旣於〈西夏〉交有巨礙， 〈江左〉〈六朝〉以〈荆楚〉爲〈西夏〉。夏，戶雅翻。 遷代之譏，必歸責於吾矣。 言遷代之際，所任非人也。 此事亦易勉耳，無爲使人復生評論也！” 易，以豉翻。復，扶又翻。 〈義宣〉至鎭，勤自課厲，事亦脩理。	1
〈吐谷渾〉可汗〈夸呂〉，雖通使於〈魏〉而寇抄不息， 吐，從暾入聲。谷，音浴。使，疏吏翻；下同。抄，楚交翻。 〈宇文泰〉將騎三萬踰〈隴〉，至〈姑臧〉，討之。〈夸呂〉懼，請服；旣而復通使於〈齊〉。〈涼州〉刺史〈史寧〉覘知其還，襲之於〈赤泉〉， 《唐志》：〈涼州〉〈姑臧縣〉有〈赤水軍〉，本〈赤烏鎭〉，有〈赤烏泉〉，因名，幅員五千一百八十里，軍之最大者也。復，扶又翻。覘，丑鹽翻，又丑豔翻。 獲其僕射〈乞伏觸狀〉。 【〈嚴〉：“狀”改“拔”。】	1
偶引群仙到世间，熏风殿里醉华筵。等闲贪赏不归去，愁杀韦郎一觉眠。	0
渭城朝雨浥轻尘，客舍青青杨柳春。劝君更尽一杯酒，西出阳关无故人。	0
何处生春早，春生江路中。雨移临浦市，晴候过湖风。芦笋锥犹短，凌澌玉渐融。数宗船载足，商妇两眉丛。	0
曙后月华犹冷湿，自知坐卧逼天宫。晨鸡未暇鸣山底，早日先来照屋东。人世驱驰方丈内，海波摇动一杯中。伴师长住应难住，归去仍须入俗笼。	0
落日樽前添别思，碧潭滩上荻花秋。	0
〈世子令〉言於〈垂〉曰：“太傅忌賢疾能，搆事以來，人尤忿恨。 謂搆殺〈垂〉之謀也。 今〈鄴城〉之中，莫知尊處，如嬰兒之思母，〈夷〉﹑〈夏〉同之， 夏，戶雅翻。 若順衆心，襲其無備，取之如指掌耳。事定之後，革弊簡能，大匡朝政， 朝，直遙翻。 以輔主上，安國存家，功之大者也。今日之便，誠不可   失，願給騎數人，足以辦之。”〈垂〉曰：“如汝之謀，事成誠爲大福，不成悔之何及！不如西奔，可以萬全。”子馬奴潛謀逃歸，殺之而行。至〈河陽〉，爲津吏所禁，斬之而濟。遂自〈洛陽〉與〈段夫人〉﹑〈世子令〉﹑〈令〉弟〈寶〉﹑〈農〉﹑〈隆〉﹑兄子〈楷〉﹑舅〈蘭建〉﹑郞中令〈高弼〉俱奔〈秦〉，留妃〈可足渾氏〉於〈鄴〉。 〈段夫人〉，〈垂〉前妃之女弟。〈可足渾妃〉，〈可足渾太后〉之妹也，詳見一百卷〈穆帝〉〈升平〉二年。〈高弼〉，〈垂〉之國卿。 〈乙泉〉戍主〈吳歸〉追及於〈閺鄕〉， 〈乙泉戍〉，卽〈魏該〉所保〈乙泉塢〉也，在〈宜陽縣〉西南，〈洛水〉之北原上。〈閺鄕〉在〈弘農〉〈湖縣〉。閺，音旻。 〈世子令〉擊之而退。	1
楞伽大师兄，誇曦识道理。破锁推玄关，高辩果难揣。论语老庄易，搜索通神鬼。起信中百门，敲骨得佛髓。此外杂经律，泛读一万纸。高殿排名僧，执卷坐累累。化物自一心，三教齐发起。随钟嚼宫商，满口文字美。商贾女郎辈，不曾道生死。纵遇彊礼拜，雅语不露齿。劈破天地来，节义可屈指。季展即此僧，孤立无依倚。近来爱作诗，新奇颇烦委。忽忽造古格，削尽俗绮靡。假如慵裹头，但勤读书史。切磋并工夫，休远不可比。怜僧无远□，信佛殊未已。貌古饶风情，清论兴亹亹。访余十数度，相去三五里。见时心亦喜，不见心亦喜。见时谈谑乐，四座尽角嘴。不见养天和，无人聒人耳。昨朝披雪来，面色赤韡韡。封灶养黄金，许割方寸匕。泥丸佛□教，怛化庄亦耻。未达不敢尝，孔子疑季子。药成必分余，余必投泥里。不如向阳堂，拨醅泛浮蚁。曲米本无愆，酒成是法水。行道不见心，毁誉徒云尔。雪晴天气和，日光弄梅李。春鸟娇关关，春风醉旎旎。道上正无尘，人家有花卉。高僧有拄杖，愿得数觏止。	0
高处敞招提，虚空讵有倪。坐看南陌骑，下听秦城鸡。眇眇孤烟起，芊芊远树齐。青山万井外，落日五陵西。眼界今无染，心空安可迷。	0
上不從　《後漢書》《周舉列傳》作“太后下詔從之”。	1
32十二月，乙巳朔，遣左領軍衞將軍〈蔡行遇〉將兵戍〈鄆州〉。〈楊光遠〉遣騎兵入〈淄州〉，劫刺史〈翟進宗〉歸于〈靑州〉。 《九域志》：〈靑州〉西南至〈淄州〉一百二十里。翟，萇伯翻。 甲寅，徙〈楊承祚〉爲〈登州〉刺史以從其便。 〈登州〉，〈平盧〉巡屬也。	1
忽忆芳时频酩酊，却寻醉处重裴回。杏花结子春深后，谁解多情又独来。	0
丁卯，〈道成〉入守朝堂，命侍中〈蕭嶷〉代鎭〈東府〉， 嶷，魚力翻。 撫軍行參軍〈蕭映〉鎭〈京口〉。〈映〉，〈嶷〉之弟也。戊辰，內外纂嚴。己巳，以〈郢州〉刺史〈武陵王〉〈贊〉爲〈荆州〉刺史。庚午，以右衞將軍〈黃回〉爲〈郢州〉刺史，督前鋒諸軍以討〈攸之〉。	1
宂從僕射〈胡子反〉等守〈梁山〉西壘，會西南風急，〈質〉遣其將〈尹周之〉攻西壘； 因西南風急而攻西壘，東壘之兵難以逆風赴救。宂，而隴翻。從，才用翻。將，卽亮翻。 〈子反〉方渡東岸就〈玄謨〉計事，聞之，馳歸。 【〈章〉：甲十一行本“歸”下有“〈周之〉攻壘甚急”六字；乙十一行本同；〈孔〉本同；〈張〉校同；〈退齋〉校同。】 偏將〈劉季之〉帥水軍殊死戰， 帥，讀曰率。 求救於〈玄謨〉，〈玄謨〉不遣；大司馬參軍〈崔勳之〉固爭，乃遣〈勳之〉與積弩將軍〈垣詢之〉救之。比至，城已陷，〈勳之〉﹑〈詢之〉皆戰死。 比，必寐翻，及也。《考異》曰：《義宣傳》曰：“五月十九日，西南風猛。”《宋略》曰：“己亥，〈質〉遣〈尹周之〉攻〈梁山〉西壘，陷之。”按《長曆》，是月丁酉朔，三日己亥，八日甲辰，十八日甲寅。《宋略》於己亥上有甲辰，下有甲寅，然則決非十九日與己亥，或者是己酉與辛亥也。今不書日，闕疑。 〈詢之〉，〈護之〉之弟也。〈子反〉等奔還東岸。〈質〉又遣其將〈龐法起〉將數千兵趨〈南浦〉，欲自後掩〈玄謨〉， 龐，皮江翻。趨，七俞翻。時〈玄謨〉使其將〈鄭琨〉﹑〈武念〉戍〈南浦〉，其地則今之〈大信港〉也，俗謂之〈扁擔河〉。 游擊將軍〈垣護之〉引水軍與戰，破之。 此以上皆〈梁山〉交戰事。	1
2是日，〈魏文帝〉卽位於城西， 城西，〈長安〉城西也。古者天子卽位御前殿，〈魏〉自〈高歡〉立〈孝武帝〉復用夷禮，於郊拜天而後卽位。 大赦，改元〈大統〉，追尊父〈京兆王〉爲〈文景皇帝〉，妣〈楊氏〉爲皇后。	1
远将归，胜未别离时。在家相见熟，新归欢不足。去愿车轮迟，回思马蹄速。但令在舍相对贫，不向天涯金绕身。	0
桐柏膺新命，芝兰惜旧游。鸣皋夜鹤在，迁木早莺求。传拥淮源路，尊空灞水流。落花纷送远，春色引离忧。	0
鉴禁疏云数道开，垂风岸柳拂青苔。银波玉沫空池去，曾历千岩万壑来。	0
9壬午，〈馬燧〉﹑〈渾瑊〉破〈李懷光〉兵於〈長春宮〉南，遂掘塹圍宮城；〈懷光〉諸將相繼來降。詔以〈燧〉﹑〈瑊〉爲招撫使。	1
杜门不复出，久与世情疏。以此为良策，劝君归旧庐。醉歌田舍酒，笑读古人书。好是一生事，无劳献子虚。	0
隼集龟开昭圣烈，龙蹲凤跱肃神仪。尊儒敬业宏图阐，纬武经文盛德施。	0
〈光〉﹑〈安世〉旣定議，乃使〈田延年〉報丞相〈楊敞〉。〈敞〉驚懼，不知所言，汗出洽背，徒唯唯而已。   〈師古〉曰：唯唯者，恭應之辭也。唯，于癸翻。 〈延年〉起，至更衣。 〈師古〉曰：古者延賓必有更衣之處也。更，工衡翻。 〈敞〉夫人遽從東廂謂〈敞〉曰：“此國大事，今大將軍議已定，使九卿來報君侯，君侯不疾應，與大將軍同心，猶與無決，先事誅矣！” 與，讀曰豫。先，悉薦翻。 〈延年〉從更衣還，〈敞〉夫人與〈延年〉參語許諾，“請奉大將軍敎令！” 〈師古〉曰：三人共言，故曰參語。	1
19初，〈張后〉與〈李輔國〉相表裏，專權用事， 見上卷〈乾元〉二年。 晚年，更有𨻶。內射生使〈三原〉〈程元振〉黨於〈輔國〉。 以宦官領射生手，故曰內射生使。 上疾篤，后召太子謂曰：“〈李輔國〉久典禁兵，制敕皆從之出，擅逼遷〈聖皇〉， 〈玄宗〉尊號曰〈聖皇天帝〉。 其罪甚大，所忌者吾與太子。今主上彌留， 《書》《顧命》曰：“病日臻，旣彌留。”言病日至一日，愈留而不去體也。 〈輔國〉陰與〈程元振〉謀作亂，不可不誅。”太子泣曰：“陛下疾甚危，二人皆陛下勳舊之臣，一旦不吿而誅之，必致震驚，恐不能堪也。”后曰：“然則太子姑歸，吾更徐思之。”太子出，后召〈越王〉〈係〉謂曰：“太子仁弱，不能誅賊臣，汝能之乎？”對曰：“能。”〈係〉乃命內謁者監〈段恆俊〉選宦官有勇力者二百餘人，授甲於〈長生殿〉後。 恆，戶登翻。 乙丑，后以上命召太子。〈元振〉知其謀，密吿〈輔國〉，伏兵於〈陵霄門〉以俟之。 《雍錄》：《六典》《大明宮圖》，宮城北面〈玄武門〉之西有〈靑霄門〉。閣本《大明宮圖》作〈淩雲門〉。 太子至，以難吿。 難，乃旦翻。 太子曰：“必無是事，主上疾亟召我，我豈可畏死而不赴乎！”〈元振〉曰：“社稷事大，太子必不可入。”   乃以兵送太子於飛龍廐， 飛龍廐，仗內六閑之一也。〈程大昌〉曰：在〈玄武門〉外。 且以甲卒守之。是夜，〈輔國〉﹑〈元振〉勒兵〈三殿〉，收捕〈越王〉〈係〉﹑〈段恆俊〉及知內侍省事〈朱光輝〉等百餘人，繫之。以太子之命遷后於別殿。時上在〈長生殿〉，使者逼后下殿，幷左右數十人幽於後宮，宦官宮人皆驚駭逃散。丁卯，上崩。 年五十二。 〈輔國〉等殺后幷〈係〉及〈兗王〉〈僴〉。 僴，下赧翻。《考異》曰：《肅宗實錄》曰：“〈張后〉因太子監國，謀誅〈輔國〉。其日，使人以上命召太子，語之，太子不可。乙丑，后矯上命將喚太子，〈程元振〉知之，密告〈輔國〉。景寅，〈元振〉與〈輔國〉夜勒兵於〈三殿〉前，使人收捕〈越王〉及同謀內侍〈朱光輝〉﹑〈段恆俊〉等百餘人，繫之，移皇后於別殿。其夜，六宮內人﹑中官等驚駭奔走。及明，上崩。”《代宗實錄》曰：“乙丑，皇后召上。旣夜，〈輔國〉﹑〈元振〉勒兵捕〈係〉，幽后。丁卯，〈肅宗〉崩。”《係傳》：“乙丑，后召太子。景寅夜，〈元振〉﹑〈輔國〉勒兵捕〈係〉，幽后。是日，俱爲〈輔國〉所害。”《舊》《肅宗紀》：“丁卯，宣遺詔。是日，上崩。”《代宗紀》：“乙丑，皇后矯詔召太子。〈輔國〉﹑〈元振〉衞從太子入飛龍廐以俟變。是夕，勒兵於〈三殿〉，收〈係〉及〈朱光輝〉﹑〈馬英俊〉等。丁卯﹑〈肅宗〉崩。”《新》《本紀》：“丙寅，閑廐使〈李輔國〉﹑飛龍廐副使〈程元振〉遷皇后于別殿，殺〈越王〉〈係〉﹑〈兗王〉〈僴〉。是夜，皇帝崩。”《代宗錄》﹑《唐曆》﹑《統紀》﹑《係傳》皆以〈段恆俊〉爲〈馬英俊〉。按〈張后〉以乙丑日召太子，迨夜不至，必知有變矣，〈輔國〉等安能待至來夜，然後勒兵收〈係〉等乎！蓋收〈係〉等在乙丑之夜也。今從《代宗實錄》﹑《舊》《代宗紀》。《新》﹑《舊傳》皆云〈兗王〉〈僴〉〈寶應〉元年薨。而《代宗實錄》羣臣議〈係〉﹑〈僴〉之罪，云：“二王同惡，共扇姦謀。”蓋〈僴〉亦預謀也。今從之。 是日，〈輔國〉始引太子素服於〈九仙門〉與宰相相見， 閣本《大明宮圖》，宮城西面右〈銀臺門〉之北有〈九仙門〉，又北轉東則〈淩雲門〉。相，息亮翻。 敍上皇晏駕，拜哭， 敍自上皇晏駕後，宮中多故，不見輔臣。 始行監國之令。 命太子監國在甲子前，而乙丑卽有內   變。旣定，乃始行令。監，古咸翻。 戊辰，發大行皇帝喪於〈兩儀殿〉，宣遺詔。 〈肅宗〉崩於〈東內〉寢殿，發喪於〈西內〉內朝，從上皇也。上皇梓宮在〈西內〉前殿。 己巳，〈代宗〉卽位。	1
八月，甲午，〈永昌王〉〈健〉獲〈河西〉畜產二十餘萬。	1
自性具三身，发明成四智。不离见闻缘，超然登佛地。吾今为汝说，谛信永无迷。莫学驰求者，终日说菩提。	0
14辛巳，立〈郭夫人〉爲皇后。	1
以〈元顯〉錄尙書事。時人謂〈道子〉爲東錄，元〈顯〉爲西錄；西府車騎塡湊，東第門可張羅矣。   〈元顯〉無良師友，所親信者率皆佞諛之人，或以爲一時英傑，或以爲風流名士。由是〈元顯〉日益驕侈，諷禮官立議，以己德隆望重，旣錄百揆，百揆皆應盡敬。 〈舜〉納于百揆。〈禹〉宅百揆。《周官》曰：〈唐〉﹑〈虞〉𥡴古，建官維百，內有百揆四岳，外有州牧侯伯。皆以百揆爲官名。〈孔安國〉曰：揆，度也；〈舜〉舉八凱，使揆度百事，是言以百揆名官之義也。〈晉〉人多以百揆爲百官。 於是公卿以下，見〈元顯〉皆拜。時軍旅數起，國用虛竭，自司徒以下，日廩七升，而〈元顯〉聚斂不已，富踰帝室。 爲〈元顯〉亡國敗家張本。數，所角翻。斂，力贍翻。	1
2初，〈南詔〉陷〈安南〉， 見上卷四年。 敕〈徐泗〉募兵二千赴援，分八百人別戍〈桂州〉，初約三年一代。〈徐泗〉觀察使〈崔彥曾〉，〈愼由〉之從子也， 〈崔愼由〉始見上卷〈宣宗〉〈大中〉十一年。從，才用翻；下從孫同。 性   嚴刻；朝廷以〈徐〉兵驕，命鎭之。都押牙〈尹戡〉﹑敎練使〈杜璋〉﹑ 〈大中〉六年五月，敕天下軍府有兵馬處，宜選會兵法﹑能弓馬等人充敎練使，每年合敎習時，常令敎習。 兵馬使〈徐行儉〉用事，軍中怨之。戍〈桂州〉者已六年，屢求代還，〈戡〉言於〈彥曾〉，以軍帑空虛， 帑，他朗翻。 發兵所費頗多，請更留戍卒一年；〈彥曾〉從之。戍卒聞之，怒。	1
黍稷馨，醴?清。牲牷洁，金石铿。恭祀事，结皇情。神来格，歌颂声。	0
3三月，〈沮渠無諱〉拔〈酒泉〉。	1
高楼月似霜，秋夜郁金堂。对坐弹卢女，同看舞凤凰。少儿多送酒，小玉更焚香。结束平阳骑，明朝入建章。	0
劝君酒莫辞，花落抛旧枝。只有北邙山下月，清光到死也相随。	0
辔鹤复骖鸾，全家去不难。鸡声随羽化，犬影入云看。酿玉当成酒，烧金且转丹。何妨五色绶，次第给仙官。	0
寒食空江曲，孤舟渺水前。斗鸡沙鸟异，禁火岸花然。日霁开愁望，波喧警醉眠。因看数茎鬓，倍欲惜芳年。	0
尙書〈朱穆〉舉右校令〈山陽〉〈度尙〉爲〈荆州〉刺史。 右校令，掌右工徒，秩六百石，屬將作大匠。〈趙明誠〉《金石錄》有《荆州刺史度尙碑》云：其先出自〈顓頊〉，與〈楚〉同姓，〈熊缺〉之後。又曰：統國法度。按《元和姓纂》：古掌度之官，因以命氏，不言其與〈楚〉同姓也。 辛丑，以太常〈馮緄〉爲車騎將軍，將兵十餘萬討〈武陵〉〈蠻〉。 緄，古本翻。《考異》曰：《帝》   《紀》：“三年十二月，〈武陵〉〈蠻〉寇〈江陵〉，車騎將軍〈馮緄〉討，皆降散。〈荆州〉刺史〈度尙〉討〈長沙〉〈蠻〉，平之。”此事當在今年三月，重出，誤也。 先是，所遣將帥，宦官多陷以折耗軍資，往往抵罪， 先，悉薦翻。折，而設翻。 〈緄〉願請中常侍一人監軍財費。尙書〈朱穆〉奏“〈緄〉以財自嫌，失大臣之節；”有詔勿劾。 監，古銜翻。劾，戶槪翻，又戶得翻。 〈緄〉請前〈武陵〉太守〈應奉〉與俱，拜從事中郞。 將軍出征，從事中郞職參謀議。 十一月，〈緄〉軍至〈長沙〉，賊聞之，悉詣營乞降。進擊〈武陵〉蠻夷，斬首四千餘級，受降十餘萬人，〈荆州〉平定。 降，戶江翻。 詔書賜錢一億，固讓不受，振旅還〈京師〉，推功於〈應奉〉，薦以爲司隸校尉；而上書乞骸骨，朝廷不許。	1
5壬辰，以〈李林甫〉領〈隴右〉節度副大使，以〈鄯州〉都督〈杜希望〉知留後。 鄯，時戰翻，又音善。	1
忆君我正泊行舟，望我君应上郡楼。万里月明同此夜，黄河东面海西头。	0
文宪中司盛，恩荣外镇崇。诸侯皆取则，八使独推功。诏喜新衔凤，车看旧饰熊。去思今武子，馀教昔文翁。清在如江水，仁留是国风。光徵二千石，扫第望司空。	0
方築（復）〔複〕道　從〈學海堂〉本改。	1
百礼崇容，千官肃事。灵降舞兆，神凝有粹。奠享咸周，威仪毕备。奏夏登列，歌雍撤肆。	0
16秋，七月，遣使如〈周〉。 使，疏吏翻；下同。	1
山水谁无言，元年有福重修。	0
肌细分红脉，香浓破紫苞。无因留得玩，争忍折来抛。	0
〈項羽〉使人致命〈懷王〉；〈懷王〉曰：“如約。” 言如前約，使〈沛公〉王〈關〉中。 〈項羽〉怒曰：“〈懷王〉者，吾家所立耳，非有功伐， 〈張晏〉曰：積功曰伐。 何以得專主約！天下初發難時， 謂初起兵時。難，乃旦翻。 假立諸侯後以伐〈秦〉。然身被堅執銳首事，暴露於野 《史記正義》曰：暴，蒲北翻，又如字。 三年，滅〈秦〉定天下者，皆將相諸君與〈籍〉之力也。〈懷王〉雖無功，固當分其地而王之。”諸將皆曰：“善！”春，正月，〈羽〉陽尊〈懷王〉爲〈義帝〉，曰：“古之帝者，地方千里，必居上游。” 游，卽流也；言居水之上流。 乃徙〈義帝〉於〈江〉南，都〈郴〉。 《史記》曰：〈長沙〉〈郴縣〉。〈班〉《志》，〈郴縣〉屬〈桂陽郡〉。蓋〈高祖〉定天下，方分〈長沙〉爲〈桂陽郡〉也。郴，丑林翻。	1
己卯，以〈深州〉刺史〈牛元翼〉爲〈深冀〉節度使。 〈深州〉，南至〈冀州〉八十五里。	1
25帝深以時事爲憂，嘗從容讓〈盧文紀〉等以無所規贊。 從，千容翻。 丁巳，〈文紀〉等上言：“臣等每五日起居，與兩班旅見，暫獲對揚， 見，賢遍翻。兩班者，文武官分爲東西兩班。《書》《說命》：〈說〉拜𥡴首曰：敢對揚天子之休命。《註》云：對，答也。答受美命而稱揚之。後人遂以面對爲對揚。 侍衞滿前，雖有愚慮，不敢敷陳。竊見前朝自〈上元〉以來，置〈延英殿〉，或宰相欲有奏論，天子欲有咨度， 【〈章〉：十二行本“度”下有“皆非時召對”五字；乙十一行本同；〈孔〉本同；〈張〉校同；〈退齋〉校同。】〈上元〉，〈唐肅宗〉年號。度，徒洛翻。 旁無侍衞，故人得盡言。望復此故事，惟聽機要之臣侍側。” 機要之臣，謂樞密。 詔以“舊制五日起居，百僚俱退，宰相獨升，若常事自可敷奏。或事應嚴密，不以其日，或異日聽於閤門奏牓子，當盡屛侍臣， 屛，必郢翻，又卑正翻。 於便殿相待，何必襲〈延英〉之名也！”	1
（事三十）縣〔邑〕一千三百一十四　從《漢書》《地理志》改。	1
〈康承訓〉至〈京師〉，以爲〈嶺南西道〉節度使，發〈荆〉﹑〈襄〉﹑〈洪〉﹑〈鄂〉四道兵萬人與之俱。	1
彭豐虞休各將千人　虞休，《後漢書》《鮑永列傳》作“虞林”。	1
张璪画古松，往往得神骨。翠帚扫春风，枯龙戛寒月。流传画师辈，奇态尽埋没。纤枝无萧洒，顽干空突兀。乃悟埃尘心，难状烟霄质。我去淅阳山，深山看真物。	0
〈丁零〉〈翟猛雀〉驅掠吏民，入〈白澗山〉爲亂； 〈白澗山〉當在〈漢〉〈河東〉〈濩澤縣〉西。《水經註》：〈濩澤水〉出〈濩澤城〉西〈白澗嶺〉，東逕〈濩澤〉。〈濩澤〉，〈唐〉〈澤州〉〈陽城縣〉卽其地。〈師古〉曰：濩，音烏虢翻。 〈魏〉內都大官〈河內〉〈張蒲〉與〈冀州〉刺史〈長孫道生〉討之。〈道生〉，〈嵩〉之從子也。 長，知兩翻。從，才用翻。 〈道生〉欲進兵擊〈猛雀〉，〈蒲〉曰：“吏民非樂爲亂，爲〈猛雀〉所迫脅耳。今不分別，幷擊之， 樂，音洛。別，彼列翻。 雖欲返善，其道無由，必同心協力，據險以拒官軍，未易猝平也。 易，以豉翻。 不如先遣使諭之，以不與〈猛雀〉同謀者皆不坐，則必喜而離散矣。” 使，疏吏翻。 〈道生〉從之，降者數千家，使復舊業。〈猛雀〉與其黨百餘人出走，〈蒲〉等追斬〈猛雀〉首；左部尙書〈周幾〉窮討餘黨，悉誅之。	1
新秋白兔大于拳，红耳霜毛趁草眠。天子不教人射杀，玉鞭遮到马蹄前。	0
〈臧宮〉拔〈緜竹〉，破〈涪城〉， 〈涪縣〉，屬〈廣漢郡〉。〈賢〉曰：〈涪城〉，今〈緜竹縣〉。〈宋白〉曰：〈緜州〉〈巴西縣〉本〈漢〉〈涪縣〉。 斬〈公孫恢〉； 〈恢〉，〈述〉弟也。 復攻拔〈繁〉﹑〈郫〉，與〈吳漢〉會於〈成都〉。 〈賢〉曰：〈繁〉，縣名，屬〈蜀郡〉。〈繁〉，江名，因以爲縣名，故城在今〈益州〉〈新繁縣〉北。〈郫〉，縣名，屬〈蜀郡〉，故城在今〈益州〉〈郫縣〉北。〈郫〉，音皮。	1
汉家天将才且雄，来时谒帝明光宫。万乘亲推双阙下，千官出饯五陵东。誓辞甲第金门里，身作长城玉塞中。卫霍才堪一骑将，朝廷不数贰师功。赵魏燕韩多劲卒，关西侠少何咆勃。报雠只是闻尝胆，饮酒不曾妨刮骨。画戟雕戈白日寒，连旗大旆黄尘没。叠鼓遥翻瀚海波，鸣笳乱动天山月。麒麟锦带佩吴钩，飒沓青骊跃紫骝。拔剑已断天骄臂，归鞍共饮月支头。汉兵大呼一当百，虏骑相看哭且愁。教战虽令赴汤火，终知上将先伐谋。	0
置心思虑外，灭迹是非间。约俸为生计，随官换往还。耳烦闻晓角，眼醒见秋山。赖此松檐下，朝回半日闲。	0
楚山千里一僧行，念尔初缘道未成。莫向舒姑泉口泊，此中呜咽为伤情。	0
月灵降德，坤元授光。娥英比秀，任姒均芳。瑶台荐祉，金屋延祥。迎神有乐，歆此嘉芗。	0
离人隔中庭，幸不为远征。雕梁下有壁，闻语亦闻行。天涯尚寄信，此处不传情。君能并照水，形影自分明。	0
7帝幸〈懷〉。	1
9二月，丁丑，上御〈丹鳳門〉樓，赦天下。事畢，盛陳倡優雜戲於門內而觀之。 倡，音昌。 丁亥，上幸左神策軍觀手搏雜戲。	1
钟鼓寒，楼阁暝，月照古桐金井。深院闭，小庭空，落花香露红。烟柳重，春雾薄，灯背水窗高阁。闲倚户，暗沾衣，待郎郎不归。	0
皇后無〔奉〕宗廟之德　從〈陳璞〉校﹑《漢書》《五行志》補。	1
夕阳滩上立裴回，红蓼风前雪翅开。应为不知栖宿处，几回飞去又飞来。	0
〈陶侃〉﹑〈溫嶠〉軍于〈茄子浦〉；〈嶠〉以南兵習水，〈蘇峻〉兵便步， 南兵，謂〈侃〉﹑〈嶠〉之兵。便步，謂便於步戰。 令：“將士有上岸者死！” 上，時掌翻。 會〈峻〉送米萬斛饋〈祖約〉，〈約〉遣司馬〈桓撫〉等迎之。〈毛寶〉帥千人爲〈嶠〉前鋒， 帥，讀曰率；下同。 吿其衆曰：“兵法，‘軍令有所不從’，豈可視賊可擊，不上岸擊之邪！”乃擅往襲〈撫〉，悉獲其米，斬獲萬計，〈約〉由是飢乏。〈嶠〉表〈寶〉爲〈廬江〉太守。	1
〈元鼎〉元年夏五月，赦天下，大酺五日。六月，得寶鼎於〈河東〉〈汾水〉上，薦見於宗廟，藏於〈甘泉宫〉。鼎大八尺一寸，高三尺六寸。羣臣伏賀曰：“陛下得〈周〉鼎。”侍中光禄大夫〈吾丘壽王〉獨曰：“非〈周〉鼎。” （王） 〔上〕怒，  召而問之，對曰：“〈周〉有明德，上天報應，鼎爲〈周〉出，故爲〈周〉寶。今陛下恢崇大業，天瑞並至。昔〈秦始皇〉親出鼎於〈彭城〉 （縣） 而不能得，  天祚有德而寶鼎自出，此天所以與〈漢〉，乃〈漢〉寶，非〈周〉寶也。”上曰：“善。”賜金五十斤。初，〈公孫弘〉奏禁民無持弓弩，曰：“一賊彎弩，百吏不敢前，此盗賊所以 （難容） 〔蕃〕也。”  上下 （共） 〔其〕議。  〈壽王〉對曰：“大射之禮，自天子達於庶人，〈三代〉之道也。臣聞聖人合射以教人，不聞弓矢以爲禁也。攻奪之罪死，而猶不 （禁人） 〔止者，大〕姦之〔於〕重誅 （而） 固不避也。    臣恐邪人挾之，吏不能止；良民自衛，而抵罪犯禁，是擅賊威而奪民救也。竊以爲無益於禁姦，而令學之者不得修其業，不甚便。”上以難〈弘〉，〈弘〉屈服焉。〈壽王〉字〈子贛〉，〈涿郡〉人也，後 （生） 〔坐〕事誅。  〈濟東王彭離〉有罪，廢徙〈上庸〉。博士〈徐偃〉使循行天下郡國，矯制〔使〕〈膠東〉﹑〈魯國〉鼓鑄鹽鐵。  御史大夫〈張湯〉劾奏〈偃〉法至死。〈偃〉對曰：“爲《春秋》之義，大夫出疆，有可以安社稷，利國家，存萬民者，專之可也。”〈湯〉不能屈其義。有詔使中謁者〈終軍〉問其狀，〈終軍〉 （語） 〔詰〕〈偃〉曰：  “古者諸侯國異政，家殊俗，安危之勢呼吸成變，故有專己之義。今天下爲一，《春秋》之義，王者無外。〈偃〉 （修） 〔巡〕封域之中，  而辭以出境，何也？且鹽鐵，郡國有餘藏，且二國廢，不足爲〔利〕害，  而以安社稷爲辭也。〈偃〉以前三 （士） 〔奏〕不許，  而直矯制作威福，此明王所必加誅也。凡〈偃〉鑄鐵，欲及春耕種贍民器。今〈魯〉之鼓鑄，當先具其器備，至秋乃能舉火。此言與實倍也。‘枉尺直尋’，〈孟子〉猶稱不可；今所犯罪重，所就者少，〈偃〉自以爲必死而爲之邪？將幸誅不加，欲以採名也？”〈偃〉辭屈，下御史大夫服罪。〈終軍〉，〈濟南〉人也。年十八選爲博士，到府受遣，太守賢而友之，〈軍〉揖太守而去。 （徙而） 〔步〕入關，  關吏與繻，曰：“還 （常） 〔當〕合符。”  〈軍〉曰：“大丈夫西遊，終不徒還。”棄繻去。及〈軍〉爲謁者，使行郡國，建節東出關，關吏識之，曰：“此使者，前棄繻生也。”	1
8敕：“自今有吿言〈揚州〉及〈豫〉﹑〈博〉餘黨， 〈揚州〉事見二百三卷〈光宅〉元年。〈豫〉﹑〈博〉事見二百四卷〈垂拱〉四年。 一無所問，內外官司無得爲理。” 爲，于僞翻。	1
〔上書曰年老思土願歸骸骨上愍而迎之〕　從〈黄〉校本補。	1
翠衿红觜便知机，久避重罗稳处飞。只为从来偏护惜，窗前今贺主人归。	0
旅思又惊夏，庭前长小松。远峰生贵气，残月敛衰容。	0
〈北燕〉大赦。	1
异方占瑞气，干吕见青云。表圣兴中国，来王谒大君。迎祥殊大乐，叶庆类横汾。自感明时起，非因触石分。映霄难辨色，从吹乍成文。须使流千载，垂芳在典坟。	0
虞获子鹿，畜之城陬。园有美草，池有清流。但见蹶蹶，亦闻呦呦。谁知其思，岩谷云游。	0
40以宣徽北院使〈馮贇〉爲左衞上將軍﹑〈北都〉留守。	1
银星钉称衡，绿丝作称纽。买人推向前，卖人推向后。不顾他心怨，唯言我好手。死去见阎王，背后插扫帚。	0
半夜中峰有磬声，偶逢樵者问山名。上方月晓闻僧语，下路林疏见客行。野鹤巢边松最老，毒龙潜处水偏清。愿得远公知姓字，焚香洗钵过浮生。	0
古昔有遗叹，所叹何所为。有国遗贤臣，万事为冤悲。所遗非遗望，所遗非可遗。所遗非遗用，所遗在遗之。嗟嗟山海客，全独竟何辞。心非膏濡类，安得无不遗。	0
〈代王〉〈什翼犍〉擊〈劉衞辰〉，〈河〉冰未合，〈什翼犍〉命以葦絚約流澌。俄而冰合， 自〈代〉擊〈朔方〉，西渡〈大河〉，其津曰〈君子津〉。絚，居登翻。 然猶未堅；乃散葦於其上，冰草相結，有如浮梁，〈代〉兵乘之以渡。〈衞辰〉不意兵猝至，與宗族西走，〈什翼犍〉收其部落什六七而還。〈衞辰〉奔〈秦〉，〈秦王〉〈堅〉送〈衞辰〉還〈朔方〉，遣兵戍之。	1
9十二月，庚戌，加〈王智興〉同平章事。	1
17戊子，〈長沙景王〉〈道憐〉卒。	1
春风拂拂横秋水，掩映遥相对。秪知长作碧窗期，谁信东风，吹散彩云飞。银屏梦与飞鸾远，秪有珠帘卷。杨花零落月溶溶，尘掩玉筝弦柱，画堂空。	0
乍向红莲没，复出清蒲飏。独立何䙰褷，衔鱼古查上。	0
5以左御史大夫〈竇懷貞〉﹑戶部尙書〈岑羲〉並同中書門下三品。	1
〈淮南〉兵攻〈信州〉，刺史〈危仔倡〉求救於〈吳越〉。 〈危全諷〉以〈仔倡〉守〈信州〉之地。仔，子之翻。倡，音昌，又尺亮翻。	1
通三锡胤，明两承英。太山比赫，伊水闻笙。宗祧是寄，礼乐其亨。嘉辰荐俎，以发声明。	0
故关衰草遍，离别自堪悲。路出寒云外，人归暮雪时。少孤为客早，多难识君迟。掩泪空相向，风尘何处期。	0
1春，正月，〈楚王〉〈囂〉來朝。 〈囂〉，〈宣帝〉子，於帝爲叔父。 二月，乙亥，詔以〈囂〉素行純茂，特加顯異，封其子〈勳〉爲〈廣戚侯〉。 〈廣戚侯國〉，屬〈沛郡〉。行，下孟翻。	1
茅氏常论七真记，壶公爱说三山事。宁知梅福在人间，独为苍生作仙吏。日服丹砂骨自清，肤如冰雪心更明。山中玉笋是仙药，袖里素书题养生。愿随黄鹤一轻举，仰望青霄独延伫。平生好骏君已知，何必山阴访王许。	0
〈吳興〉兵力寡弱，〈張嵊〉書生，不閑軍旅； 閑，習也。 或勸〈嵊〉效〈袁君正〉以郡迎〈侯子鑒〉。〈嵊〉歎曰：“〈袁氏〉世濟忠貞， 〈袁氏〉自〈淑〉至〈顗〉﹑〈粲〉及〈昂〉，皆以忠貞著節。 不意〈君正〉一旦隳之。吾豈不知〈吳郡〉旣沒，〈吳興〉勢難久全；但以身許國，有死無貳耳！”九月，癸丑朔，〈子鑒〉軍至〈吳興〉，〈嵊〉戰敗，還府，整服安坐，〈子鑒〉執送〈建康〉。〈侯景〉嘉其守節，欲活之，〈嵊〉曰：“吾忝任專城，朝廷傾危，不能匡復，今日速死爲幸。”〈景〉猶欲全其一子，〈嵊〉曰：“吾一門已在鬼錄， 〈魏文帝〉書曰：觀其姓名，已爲鬼錄。錄，籍也。 不就爾虜求恩！”〈景〉怒，盡殺之； 〈張嵊〉闔門死義，以雪其父弒君之醜，血祀絕矣。 幷殺〈沈浚〉。 〈沈浚〉責〈侯景〉之時，視死如歸，其後與〈張嵊〉起兵，豈望生邪！	1
邻邑谷不登，我土丰粢盛。禾稼美如云，实系我使君。	0
闲游爱湖广，湖广丛怪石。回合万里势，□□□□□。绿动若无底，波澄涵云碧。镕水复何如，昆池吾不易。兹境多所尚，亲邻道与释。外望虽异门，中间不相隔。开凿尽天然，智者留奇迹。我愿长此游，谁言一朝夕。	0
老眼花前闇，春衣雨后寒。旧诗多忘却，新酒且尝看。拙定于身稳，慵应趁伴难。渐销名利想，无梦到长安。	0
云髻坠，凤钗垂。髻坠钗垂无力，枕函欹。翡翠屏深月落，漏依依。说尽人间天上，两心知。	0
昔予从不调，经岁旅淮源。念尔长相失，何时返故园。寄书迷处所，分袂隔凉温。远道俱为客，他乡共在原。归情春伴雁，愁泣夜随猿。愧见高堂上，朝朝独倚门。	0
郞中令〈山陽〉〈龔遂〉，忠厚剛毅，有大節， 〈龔〉，姓也。《左傳》，〈晉〉有大夫〈龔堅〉。 內諫爭於王，外責傅相，引經義，陳禍福，至於涕泣，蹇蹇亡已， 爭，讀曰諍。相，息亮翻。亡，古無字通。〈師古〉曰：蹇蹇，不阿順之意。《易》曰：王臣蹇蹇。 面刺王過。王至掩耳起走，曰：“郞中令善媿人！” 〈師古〉曰：媿，古愧字也。媿，辱也。 王嘗久與騶奴﹑宰人游戲飮食， 騶，導車而撝訶者也。宰人，掌膳食者也。騶，側鳩翻。 賞賜無度，〈遂〉入見王，涕泣膝行，左右侍御皆出涕。王曰：“郞中令何爲哭？”〈遂〉曰：“臣痛社稷危也！願賜淸閒，竭愚！”王辟左右。 〈師古〉曰：閒，讀曰閑。辟，音闢。 〈遂〉曰：“大王知〈膠西王〉所以爲無道亡乎？” 〈膠西王〉，謂〈于王〉〈端〉也。 王曰：“不知也。”曰：“臣聞〈膠西王〉有諛臣〈侯得〉，王所爲儗於〈桀〉﹑〈紂〉也， 儗，   與擬同。〈師古〉曰：儗，比也。 〈得〉以爲〈堯〉﹑〈舜〉也。王說其諂諛，常與寢處， 說，讀曰悅。處，昌呂翻。 唯〈得〉所言，以至於是。 〈師古〉曰：唯用〈得〉之邪言，故至亡。 今大王親近羣小， 近，其靳翻。 漸漬邪惡 漸，子廉翻。漬，疾智翻。 所習，存亡之機，不可不愼也！臣請選郞通經有行義者與王起居，坐則誦《詩》﹑《書》，立則習禮容，宜有益。”王許之。〈遂〉乃選郞中〈張安〉等十人侍王。居數日，王皆逐去〈安〉等。 去，羌呂翻；下同。	1
徘徊自劝莫沾缨，分付年年谷口莺。却赖无情容易别，有情早个不胜情。	0
諠諠车骑帝王州，羁病无心逐胜游。明月春风三五夜，万人行乐一人愁。	0
〈潁川〉盜賊羣起，寇沒屬縣，〈河東〉守兵亦叛，〈京師〉騷動。 《郡國志》：〈潁川郡〉在〈雒陽〉東南五百里。〈河東郡〉在〈雒陽〉西北五百里。 帝聞之曰：“吾悔不用〈郭子橫〉之言。” 〈郭憲〉，字〈子橫〉。 秋，八月，帝自〈上邽〉晨夜東馳，賜〈岑彭〉等書曰：“兩城若下，便可將兵南擊〈蜀〉虜。人苦不知足，旣平〈隴〉，復望〈蜀〉。 復，扶又翻；下同。 每一發兵，頭須爲白！” 言苦心於軍事也，須，與鬚同，古字通用。	1
白发生来三十年，而今须鬓尽皤然。歌吟终日如狂叟，衰疾多时似瘦仙。八戒夜持香火印，三光朝念蕊珠篇。其馀便被春收拾，不作闲游即醉眠。	0
〈蒲州〉刺史〈蕭至忠〉自託於〈太平公主〉，公主引爲刑部尙書。 《考異》曰：《舊》《傳》及〈劉餗〉《小說》，皆云“自〈晉州〉刺史入爲尙書。”今從《太上皇》﹑《睿宗錄》。 〈華州〉刺史〈蔣欽緖〉，其妹夫也，謂之曰：“如子之才，何憂不達！勿爲非分妄求。” 分，扶問翻。 〈至忠〉不應。〈欽緖〉退，歎曰：“九代卿族，一舉滅之，可哀也哉！” 引《左傳》〈衞〉〈太叔儀〉之言。〈至忠〉，〈蕭德言〉之曾孫，故云然。 〈至忠〉素有雅望，嘗自公主第門出，遇〈宋璟〉，〈璟〉曰：“非所望於〈蕭君〉也。”〈至忠〉笑曰：“善乎〈宋生〉之言！”遽策馬而去。	1
羊头山北作朝堂。	0
我在江陵少年日，知有杨琼初唤出。腰身瘦小歌圆紧，依约年应十六七。去年十月过苏州，琼来拜问郎不识。青衫玉貌何处去，安得红旗遮头白。我语杨琼琼莫语，汝虽笑我我笑汝。汝今无复小腰身，不似江陵时好女。杨琼为我歌送酒，尔忆江陵县中否。江陵王令骨为灰，车来嫁作尚书妇。卢戡及第严涧在，其馀死者十八九。我今贺尔亦自多，尔得老成余白首。	0
戊戌，〈董璋〉引兵趣〈利州〉， 《九域志》：〈閬州〉西北至〈利州〉二百四十里。趣，七喩翻；下同。 遇雨，糧運不繼，   還〈閬州〉。〈知祥〉聞之，驚曰：“比破〈閬中〉， 比，毗至翻。 正欲徑取〈利州〉，其帥不武，必望風遁去。 〈利〉帥〈李彥琦〉。帥，所類翻。 吾獲其倉廩，據〈漫天〉之險， 〈漫天寨〉在〈利州〉北，有〈小漫天〉﹑〈大漫天〉二寨。 北軍終不能西救〈武信〉。 〈武信軍〉，〈遂州〉。 今〈董公〉僻處〈閬州〉，遠棄〈劍閣〉，非計也。” 處，昌呂翻。 欲遣兵三千助守〈劍門〉；〈璋〉固辭曰：“此已有備。” 爲〈劍門〉失守張本。	1
除听好语耳常聋，不见诗人眼底空。莫怪出城为长史，总缘山在白云中。	0
11庚 【〈嚴〉：“庚”改“壬”。】 辰，詔以今年十月有事於〈嵩山〉；尋以上不豫，改用來年正月。	1
雨信清残暑，萧条古县西。早凉生浦溆，秋意满高低。前事虽堆案，闲情得溯溪。何言战未胜，空寂用还齐。	0
静忆溪边宅，知君许谢公。晓霜凝耒耜，初日照梧桐。涧鼠喧藤蔓，山禽窜石丛。白云当岭雨，黄叶绕阶风。野果垂桥上，高泉落水中。欢荣来自间，羸贱赏曾同。月满珠藏海，天晴鹤在笼。馀阴如可寄，愿得隐墙东。	0
少年因病离天仗，乞得归家自养身。买断竹溪无别主，散分泉水与新邻。山头鹿下长惊犬，池面鱼行不怕人。乡使到来常款语，还闻世上有功臣。	0
十月辛勤一月悲，今朝相见泪淋漓。狂风落尽莫惆怅，犹胜因花压折枝。	0
我家有庭树，秋叶正离离。上舞双栖鸟，中秀合欢枝。劳思复劳望，相见不相知。何当共攀折？歌笑此堂垂。	0
君不见红闺少女端正时，夭夭桃李仙容姿。幸得君王怜巧笑，披香殿里荐蛾眉。蛾眉双双人共进，常恐妾身从此摈。甄妃为妒出层宫，班女因猜下长信。长信宫门闭不开，昭阳歌吹风送来。梦中魂魄犹言是，觉后精神尚未回。念君娇爱无终始，使妾长啼后庭里。独立每看斜日尽，孤眠直至残灯死。秋日闻虫翡翠帘，春晴照面鸳鸯水。红颜旧来花不胜，白发如今雪相似。传闻纨扇恩未歇，预想蛾眉上初月。如君贵伪不贵真，还同弃妾逐新人。借问南山松叶意，何如北砌槿花新。	0
5上大會羣臣，問“誰可傅太子者？”羣臣承望上意，皆言“太子舅執金吾〈原鹿侯〉〈陰識〉可。” 〈原鹿縣〉，屬〈汝南郡〉，〈春秋〉之〈鹿上〉也。可，言可任也。 博士〈張佚〉正色曰：“今陛下立太子，爲〈陰氏〉乎，爲天下   乎？卽爲〈陰氏〉，則〈陰侯〉可；爲天下，則固宜用天下之賢才！” 爲，于僞翻。 帝稱善，曰：“欲置傅者，以輔太子也；今博士不難正朕，況太子乎！”卽拜〈佚〉爲太子太傅，以博士〈桓榮〉爲少傅，賜以輜車﹑乘馬。 乘，繩證翻。 〈榮〉大會諸生，陳其車馬﹑印綬，曰：“今日所蒙，𥡴古之力也，可不勉哉！”	1
激曲萦飞箭，浮沟泛满卮。将来山太守，早向习家池。	0
〈陳〉水軍都督〈周羅睺〉與〈郢州〉刺史〈荀法尙〉守〈江夏〉， 〈江夏〉，〈陳〉〈郢州〉治所。夏，戶雅翻。 〈秦王〉〈俊〉督三十總管水陸十餘萬屯〈漢口〉，不得進， 〈漢水〉入〈江〉之口，卽〈沔口〉也。 相持踰月。〈陳〉〈荆州〉刺史〈陳慧紀〉遣〈南康〉內史〈呂忠肅〉屯〈岐亭〉， 按《楊素傳》，〈忠肅〉屯〈岐亭〉，正據〈江峽〉。則〈岐亭〉在〈西陵峽〉口也。《考異》曰：《隋書》作“呂仲肅”，《南》   《史》作“呂肅”，今從《陳書》。 據〈巫峽〉， 按《水經》，〈江水〉出〈巫峽〉過〈秭歸〉〈夷陵〉，逕〈流頭〉〈狼尾灘〉，而後東逕〈西陵峽〉。去年冬，〈楊素〉破〈戚昕〉，其舟師已過〈狼尾〉而東，〈呂忠肅〉所據者，蓋〈西陵峽〉也。當從《楊素傳》作“江峽”爲通。 於北岸鑿巖，綴鐵鎖三條， 《考異》曰：《南史》作“五條”，今從《隋書》。 橫截上流以遏〈隋〉船，〈忠肅〉竭其私財以充軍用。〈楊素〉﹑〈劉仁恩〉奮兵擊之，四十餘戰，〈忠肅〉守險力爭，〈隋〉兵死者五千餘人，〈陳〉人盡取其鼻以求功賞。旣而〈隋〉師屢捷，獲〈陳〉之士卒，三縱之。〈忠肅〉棄栅而遁，〈素〉徐去其鎖； 去，羌呂翻。 〈忠肅〉復據〈荆門〉之〈延洲〉，〈素〉遣〈巴蜑〉千人， 〈蜑〉亦〈蠻〉也。居〈巴〉中者曰〈巴蜑〉。此水〈蜑〉之習於用舟者也。蜑，徒旱翻。 乘五牙四艘，以拍竿碎其十餘艦， 艘，蘇遭翻。艦，戶黯翻。 遂大破之，俘甲士二千餘人，〈忠肅〉僅以身免。〈陳〉〈信州〉刺史〈顧覺〉屯〈安蜀城〉，棄城走。 〈梁〉置〈信州〉於〈巴東〉，〈西魏〉取之，其地時屬〈隋〉，故〈陳〉〈信州〉刺史屯於〈安蜀城〉。 〈陳慧紀〉屯〈公安〉， 〈公安〉，〈陳〉〈荆州〉治所。 悉燒其儲蓄，引兵東下，於是〈巴陵〉以東無復城守者。〈陳慧紀〉帥將士三萬人，樓船千餘艘，沿〈江〉而下， 復，扶又翻。帥，讀曰率；下同。將，卽亮翻；下同。 欲入援〈建康〉，爲〈秦王〉〈俊〉所拒，不得前。是時，〈陳〉〈晉熙王〉〈叔文〉罷〈湘州〉，還，至〈巴州〉，〈慧紀〉推〈叔文〉爲盟主。 〈巴州〉，治〈巴陵〉。 而〈叔文〉已帥〈巴州〉刺史〈畢寶〉等致書請降於〈俊〉，〈俊〉遣使迎勞之。 帥，讀曰率。降，戶江翻。使，疏吏翻；下同。勞，力到翻。 會〈建康〉平，〈晉王〉〈廣〉命〈陳叔寶〉手書招〈上江〉諸將，使〈樊毅〉詣〈周羅睺〉，〈陳慧紀〉子〈正業〉詣〈慧紀〉諭指。時諸城皆解甲，〈羅睺〉乃與諸將大臨三日， 將，卽亮翻。臨，力浸翻。 放兵散，然後詣〈俊〉降，〈陳慧紀〉亦降，〈上江〉皆平。〈楊素〉下至〈漢口〉，與〈俊〉會。〈王世積〉在〈蘄口〉，聞〈陳〉已亡， 【〈章〉：甲十   一行本“亡”下有“移書”二字；乙十一行本同；〈孔〉本同；〈張〉校同。】 吿諭〈江南〉諸郡，於是〈江州〉司馬〈黃偲〉棄城走， 蘄，音機，又音其。偲，音思。 〈豫章〉諸郡太守皆詣〈世積〉降。 守，式又翻。	1
别屋炊香饭，薰辛不入家。温泉调葛面，净手摘藤花。蒲鲊除青叶，芹齑带紫芽。愿师常伴食，消气有姜茶。	0
5上之爲太子也，受《論語》於〈蓮勺〉〈張禹〉， 蓮勺，音輦酌。 及卽位，賜爵關內侯，拜爲諸吏﹑光祿大夫，秩中二千石，給事中，領尙書事。〈禹〉與〈王鳳〉並領尙書，內不自安，數病，上書乞骸骨， 數，所角翻；下同。 欲退避〈鳳〉；上不許，撫待愈厚。六月，丙戌，以〈禹〉爲丞相，封〈安昌侯〉。 《恩澤侯表》，〈安昌侯〉食邑於〈汝南〉。	1
山枇杷，花似牡丹殷泼血。往年乘传过青山，正值山花好时节。压枝凝艳已全开，映叶香苞才半裂。紧搏红袖欲支颐，慢解绛囊初破结。金线丛飘繁蕊乱，珊瑚朵重纤茎折。因风旋落裙片飞，带日斜看目精热。亚水依岩半倾侧，笼云隐雾多愁绝。绿珠语尽身欲投，汉武眼穿神渐灭。秾姿秀色人皆爱，怨媚羞容我偏别。说向闲人人不听，曾向乐天时一说。昨来谷口先相问，及到山前已消歇。左降通州十日迟，又与幽花一年别。山枇杷，尔托深山何太拙。天高万里看不精，帝在九重声不彻。园中杏树良人醉，陌上柳枝年少折。因尔幽芳喻昔贤，磻溪冷坐权门咽。	0
吾（巨）〔懼〕富貴重疊　從〈南監〉本﹑〈龍谿〉本﹑〈學海堂〉本改。	1
一年一年老去，明日后日花开。未报长安平定，万国岂得衔杯。	0
14冬，十月，庚申，上幸〈汝州〉〈廣成湯〉； 《考異》曰：〈令狐峘〉《代宗實錄》云：“上以〈開元〉十四年十月十三日生，時〈玄宗〉幸〈汝州〉之溫湯，有望氣者云，宮中有天子氣，〈玄宗〉卽日還宮，是夜〈代宗〉降誕。”按《玄宗實錄》，此月十六日庚申始幸溫湯，己巳乃還宮，與《代宗實錄》不同。《舊紀》云“十二月十三日生”。《舊》《后妃傳》：“〈章敬皇后〉〈吳氏〉坐父事沒入掖庭，〈開元〉二十三年，   〈玄宗〉幸〈忠王〉邸，見王服御蕭然，傍無媵侍，命將軍〈高力士〉選掖庭宮人以賜之，而〈吳后〉在籍中；明年，生〈代宗〉皇帝，十八年薨。”按〈代宗〉此年生，而云二十三年以〈吳后〉賜〈忠王〉，十八年薨，蓋誤以十三年爲二十三年也。《次柳氏舊聞》：“〈肅宗〉在東宮爲〈李林甫〉所構，勢幾危者數矣，無何，須鬢斑白。嘗早朝，上見之，愀然曰：‘汝歸第，吾當幸汝。’及上至，顧見宮庭殿宇皆不洒掃，而樂器塵埃，左右使令無有妓女。上爲之動色，使〈力士〉詔掖庭按籍閱視得三人，乃以賜太子，而〈章敬吳皇后〉在選中，生〈代宗〉。”按〈開元〉二十三年，〈李林甫〉初爲相，二十五年廢太子〈瑛〉，二十六年乃立〈肅宗〉爲太子，〈天寶〉五年〈李林甫〉始構〈韋堅〉之獄。《舊聞》所記，事皆虛誕，年月不合。《新書》《后妃傳》全取之，今皆不取。按〈漢〉〈廣成苑〉在〈唐〉〈汝州〉〈梁縣〉界，其地有湯泉。 己酉， 【〈嚴〉：“酉”改“巳”。】 還宮。	1
雄藩车马地，作尉有光辉。满席宾常侍，阗街烛夜归。关河征旆远，烟树夕阳微。到处无留滞，梁园花欲稀。	0
〈周摯〉復收兵趣北城。 趣，七喩翻。 〈光弼〉遽帥衆入北城，登城望賊曰：“賊兵雖多，囂而不整，不足畏也。不過日中，保爲諸君破之。”乃命諸將出戰。及期，不決，召諸將問曰：“向來賊陳， 陳，讀曰陣。 何方最堅？”曰：“西北隅。”〈光弼〉命其將〈郝廷玉〉當之。 〈廷玉〉，〈光弼〉之愛將也。 〈廷玉〉請騎兵五百，與之三百。又問其次堅者。曰：“東南隅。”〈光弼〉命其將〈論惟貞〉當之。 〈論〉，姓也。諸〈論〉自〈吐蕃〉來降。 〈惟貞〉請鐵騎三百，與之二百。〈光弼〉令諸將曰：“爾曹望吾旗而戰，吾颭旗緩，任爾擇利而戰；吾急颭旗三至地， 颭，占琰翻。 則萬衆齊入，死生以之，少退者斬！”又以短刀置鞾中， 鞾，與靴同。《釋名》曰：鞾本〈胡〉服，〈趙武靈王〉所作。《實錄》曰：〈胡〉履也。〈趙武靈王〉好〈胡〉服，常短靿，以黃皮爲之，後漸以長靿，軍戎通服。〈唐〉〈馬周〉殺其靿，加以靴氈。〈開元〉中，〈裴叔通〉以羊爲之，隱麖，加以帶子裝束。故事，〈胡〉虜之服不許着入殿省，至〈馬周〉加飾，乃許之。 曰：“戰，危事，吾國之三公，不可死賊手，萬一戰不利，諸君前死於敵，我自剄於此，不令諸君獨死也。”諸將出戰，頃之，〈廷玉〉奔還。〈光弼〉望之，驚曰：“〈廷玉〉退，吾事危矣。”命左右取〈廷玉〉首。〈廷玉〉曰：“馬中箭，非敢退也。”使者馳報。〈光弼〉令易馬，遣之。〈僕固懷恩〉及其子開府儀同三司〈瑒〉戰小卻， 瑒，音暢，又雉杏翻。 〈光弼〉又命取其首。〈懷恩〉父子顧見使者提刀馳來，更前決戰。〈光弼〉連颭其旗，諸將齊進致死，呼聲動天地， 呼，火故   翻。 賊衆大潰， 史言〈河陽〉之戰，眞爲確鬭，非〈李光弼〉督諸將致死，不足以決勝。 斬首千餘級，捕虜五百人，溺死者千餘人，〈周摯〉以數騎遁去，擒其大將〈徐璜玉〉﹑〈李秦授〉。其〈河南〉節度使〈安太淸〉走保〈懷州〉。 《考異》曰：《舊傳》：“斬萬餘級，生擒八千餘人，擒其大將〈徐璜玉〉﹑〈李秦授〉﹑〈周摯〉。”按〈李秦授〉〈上元〉元年四月乃見擒。〈周摯〉二年三月爲〈史朝義〉所殺。今從《實錄》。《實錄》云：“擒僞〈懷州〉節度使〈安太淸〉幷男〈朝俊〉，僞〈貝州〉刺史〈徐璜玉〉。”按〈太淸〉，〈上元〉元年九月拔〈懷州〉始擒之。今從《舊傳》。余按《通鑑》書擒〈徐璜玉〉﹑〈李秦授〉，蓋從《舊傳》，而以《舊傳》擒〈周摯〉爲誤。《實錄》所云擒〈安太淸〉﹑〈朝俊〉，《通鑑》皆不取，而《考異》謂之“今從《實錄》”，此四字不可曉。若參取二書，又考本末，則此時只當書擒〈徐璜玉〉。如〈李秦授〉亦未當書擒。 〈思明〉不知〈摯〉敗，尙攻南城，〈光弼〉驅俘囚臨〈河〉示之，乃遁。	1
〈鄒〉人〈孟軻〉見〈魏惠王〉， 〈鄒〉，〈春秋〉之〈邾國〉也。〈班〉《志》，〈鄒縣〉屬〈魯國〉。〈宋白〉曰：〈淄州〉〈鄒平縣〉，〈漢〉舊縣。 王曰：“叟， 叟者，尊老之稱。稱，尺證翻。 不遠千里而來，亦有以利吾國乎？”〈孟子〉曰：“君何必曰利，仁義而已矣！ 不遠千里，言不以千里爲遠也。 君曰何以利吾國，大夫曰何以利吾家，士庶人曰何以利吾身，上下交征利而國危矣。未有仁而遺其親者也，未有義而後其君者也。” 後，戶豆翻。 王曰：“善。” 《通鑑》於此段前後書王，因《孟子》之文也。中間敍〈孟子〉答〈魏王〉之言，獨改“王”曰“君”，不與〈魏〉之稱王也。	1
忆昔西河县下时，青山憔悴宦名卑。揄扬陶令缘求酒，结托萧娘只在诗。朱紫衣裳浮世重，苍黄岁序长年悲。白头后会知何日，一盏烦君不用辞。	0
欧阳独步，藻蕴横行。	0
4甲午，〈郭子儀〉禁無故軍中走馬。〈南陽夫人〉乳母之子犯禁， 〈子儀〉妻封〈南陽夫人〉。 都虞候杖殺之。諸子泣訴於〈子儀〉，且言都虞候之橫， 〈宇文泰〉相〈魏〉，置虞候都督，後世因之，置虞候之官。橫，戶孟翻。 〈子儀〉叱遣之。明日，以事語僚佐而歎息 語，牛倨翻。 曰：“〈子儀〉諸子，皆奴材也。不賞父之都虞候而惜母之乳母子，非奴材而何！”	1
左神策出兵三百人，以〈李訓〉首引〈王涯〉﹑〈王璠〉﹑〈羅立言〉﹑〈郭行餘〉，右神策出兵三百人，擁〈賈餗〉﹑〈舒元輿〉﹑〈李孝本〉獻于廟社，徇于兩市。 〈唐〉太廟在〈朱雀街〉東第一街之東北來第二坊。太社在街西第一街之西北來第二坊。兩市，〈長安〉城中東市﹑西市也。 命百官臨視，腰斬于獨柳之下，梟其首於〈興安門〉外。親屬無問親疏皆死，孩穉無遺， 穉，直利翻。 妻女不死者沒爲官婢。百姓觀者怨〈王涯〉榷茶，或詬詈，或投瓦礫擊之。 詬，許候翻，又古候翻。詈，力智翻。礫，郞狄翻。	1
寂寂南轩夜，悠然怀所知。长河落雁苑，明月下鲸池。凤台有清曲，此曲何人吹？丹唇间玉齿，妙响入云涯。穷巷秋风叶，空庭寒露枝。劳歌欲有和，星鬓已将垂。	0
百牢关外夜行客，三殿角头宵直人。莫道近臣胜远使，其如同是不闲身。	0
22丙寅，追尊皇考曰〈宣皇帝〉，皇妣〈陳氏〉曰〈孝皇后〉。 《考異》曰：《南史》在四月甲午，今從《齊書》。	1
〈姚州〉羣〈蠻〉，先附〈吐蕃〉，攝監察御史〈李知古〉請發兵擊之；旣降， 降，戶江翻。 又請築城，列置州縣，重稅之。黃門侍郞〈徐堅〉以爲不可； 句斷。 不從。〈知古〉發〈劍南〉兵築城，因欲誅其豪傑，掠子女爲奴婢。羣〈蠻〉怨怒，〈蠻〉酋〈傍名〉引〈吐蕃〉攻〈知古〉，殺之，以其尸祭天，由是〈姚〉﹑〈巂〉路絕，連年不通。 酋，慈由翻。巂，音髓。	1
苔色遍春石，桐阴入寒井。幽人独汲时，先乐残阳影。	0
林色与溪古，深篁引幽翠。山尊在渔舟，棹月情已醉。始穷清源口，壑绝人境异。春泉滴空崖，萌草拆阴地。久之风榛寂，远闻樵声至。海雁时独飞，永然沧洲意。古时青冥客，灭迹沦一尉。吾子踌躇心，岂其纷埃事。缑峰信所剋，济北余乃遂。齐物意已会，息肩理犹未。卷舒形性表，脱略贤哲议。仲月期角巾，饭僧嵩阳寺。	0
3封〈河間王〉〈建〉孫〈佗〉爲〈任城王〉。 〈佗〉，帝從兄弟之子也。佗，徒河翻。任，音壬。	1
6初，〈蕭太后〉幼去鄕里，有弟一人；上卽位，命〈福建〉觀察使求訪，莫知所在。有茶綱役人〈蕭洪〉， 凡茶商販茶，各以若干爲一綱而輸稅于官。 自言有姊流落，商人〈趙縝〉引之見太后近親〈呂璋〉之妻， 縝，指忍翻。 亦不能辯，與之俱見太后。上以爲得眞舅，甲子，以爲太子洗馬。 爲〈蕭洪〉詐覺流死張本。先，悉薦翻。	1
21是歲，〈柔然〉〈佗汗可汗〉復遣〈紇奚勿六跋〉獻貂裘於〈魏〉， 佗，徒河翻。汗，音寒。可，從刊入聲。復，扶又翻。 〈魏〉主弗受，報之如前。 前事見上卷五年。	1
一鼠得仙生羽翼，众鼠相看有羡色。岂知飞上未半空，已作乌鸢口中食。	0
等闲相见销长日，也有闲时更学琴。不是眼前无外物，不关心事不经心。	0
2壬午，流〈李岵〉於〈夷州〉。 岵，侯古翻。流〈岵〉，直在〈令狐彰〉也。	1
以職〔事〕爲府官所責　從〈龍谿〉本﹑〈學海堂〉本補。	1
荒原秋殿柏萧萧，何代风烟占寂寥。紫气已随仙仗去，白云空向帝乡消。濛濛暮雨春鸡唱，漠漠寒芜雪兔跳。欲问灵踪无处所，十洲空阔阆山遥。	0
此地本无竹，远从山寺移。经年求养法，隔日记浇时。嫩绿卷新叶，残黄收故枝。色经寒不动，声与静相宜。爱护出常数，稀稠看自知。贫来缘未有，客散独行迟。	0
一身无定处，万里独销魂。芳草迷归路，春衣滴泪痕。几时休旅食，向夜宿江村。欲识异乡苦，空山啼暮猿。	0
鱼在枯池鸟在林，四时无奈雪霜侵。若教激劝由真宰，亦奖青松径寸心。	0
闻君别爱弟，明天照夜寒。秋雁拂檐影，晓琴当砌弹。怅望天澹澹，因思路漫漫。吟为别弟操，闻者为辛酸。况我兄弟远，一身形影单。江波浩无极，但见时岁阑。	0
管磬升，膻芗集。上公进，嘉币执。信以通，僾如及。恢帝功，锡后邑。四维张，百度立。绵亿载，邈难挹。	0
1日有食之。	1
风息斜阳尽，游人曲落间。采花因覆酒，行草转看山。柳散新霜下，天晴早雁还。伤秋非骑省，玄发白成斑。	0
一到荒城恨转深，数朝长叹意虽任。昔日三军雄镇地，今时白草遍城阴。隤墉穷巷无人迹，独树孤坟有鸟吟。邂逅流移千里外，谁念恓惶一片心。	0
风水荆门阔，文章蜀地豪。眼青宾礼重，眉白众情高。思勇曾吞笔，投虚惯用刀。词锋倚天剑，学海驾云涛。南郡传纱帐，东方让锦袍。旋吟新乐府，便续古离骚。雪岸犹封草，春江欲满槽。饯筵君置醴，随俗我餔糟。莫叹巴三峡，休惊鬓二毛。流年等头过，人世各劳劳。	0
田簡　《漢書》《項籍傳》作“田間”。	1
8己丑，〈魏〉以〈涇州〉刺史〈賀拔岳〉爲〈岐州〉刺史，〈渭州〉刺史〈侯莫陳悅〉爲〈秦州〉刺史，並加儀同三司。 〈涇〉﹑〈渭〉荒殘而〈秦〉﹑〈岐〉差完，故以內遷爲進律。	1
司（空）〔徒〕鮑昱　從〈龍谿〉本﹑〈學海堂〉本改。	1
吾涨海阳泉，以为海阳湖。千峰在水中，状类皆自殊。有如三神山，苍苍海上孤。又似洲岛中，忽然见龙鱼。引船过石间，随兴得所如。每有惬心处，沈吟复踌躇。吾恐天地间，怪异如此无。	0
万古汨罗深，骚人道不沈。明明唐日月，应见楚臣心。	0
12初，〈張掖〉〈盧水胡〉〈沮渠羅仇〉，〈匈奴〉〈沮渠王〉之後也， 〈盧水胡〉分居〈安定〉﹑〈張掖〉，史各以其所居郡繫之。沮，子余翻。《北史》曰：〈沮渠〉世居〈張掖〉〈臨松〉〈盧水〉。 世爲部帥。 帥，所類翻。 〈涼王〉〈光〉以〈羅仇〉爲尙書，從〈光〉伐〈西秦〉。   及〈呂延〉敗死，〈羅仇〉弟〈三河〉太守〈麴粥〉謂〈羅仇〉曰： 〈呂光〉得〈涼州〉，自號〈三河王〉，此郡蓋〈光〉置也。〈賢〉曰：〈三河〉，謂〈金城河〉﹑〈賜支河〉﹑〈湟河〉，此郡當置於〈漢〉〈張掖〉﹑〈金城郡〉界。 “主上荒耄信讒，今軍敗將死， 將，卽亮翻。 正其猜忌智勇之時也。吾兄弟必不見容，與其死而無名，不若勒兵向〈西平〉，出〈苕藋〉， 〈河西〉〈張氏〉置〈西平郡〉，〈唐〉爲〈鄯州〉之地。〈苕藋〉，地名，在〈漢〉〈張掖郡〉〈番禾縣〉界。藋，徒弔翻。番，〈如淳〉音盤。 奮臂一呼， 呼，火故翻。 〈涼州〉不足定也。”〈羅仇〉曰：“誠如汝言。然吾家世以忠孝著於西土，寧使人負我，我不忍負人也。”〈光〉果聽讒，以敗軍之罪殺〈羅仇〉及〈麴粥〉。〈羅仇〉弟子〈蒙遜〉，雄傑有策略，涉獵書史，以〈羅仇〉﹑〈麴粥〉之喪歸葬；諸部多其族姻，會葬者凡萬餘人。〈蒙遜〉哭謂衆曰：“〈呂王〉昏荒無道，多殺不辜。吾之上世，虎視〈河西〉， 〈蒙遜〉之先，世爲〈匈奴〉左沮渠。〈河西〉，〈匈奴〉左地也。世居〈盧水〉爲酋豪，其高曾皆雄健有勇名。 今欲與諸部雪二父之恥，復上世之業，何如？”衆咸稱萬歲。遂結盟起兵，攻〈涼〉〈臨松郡〉，拔之， 〈臨松郡〉，〈張天錫〉置，〈後周〉廢入〈張掖郡〉〈張掖縣〉。 屯據〈金山〉。 《五代史志》，〈張掖〉〈刪丹縣〉有〈金山〉。〈沮渠蒙遜〉事始此。	1
令伯支离晚读书，岂知词赋称相如。枉逢花木无新思，拙就溪潭损旧居。禁路看山歌自缓，云司玩月漏应疏。沈忧敢望金门召，空愧巴歈并子虚。	0
五月，辛未，以〈突利〉爲〈順州〉都督，使帥部落之官。 〈順州〉，僑治〈營州〉南之〈五柳戍〉。帥，讀曰率。 上戒之曰：“爾祖〈啓民〉挺身奔〈隋〉，〈隋〉立以爲大可汗，奄有北荒， 事見一百七十八卷〈隋文帝〉〈開皇〉十九年。可，從刊入聲。汗，音寒。 爾父〈始畢〉反爲〈隋〉患。 事見一百八十二卷〈煬帝〉〈大業〉十一年。 天道不容，故使爾今日亂亡如此。我所以不立爾爲可汗者，懲〈啓民〉前事故也。今命爾爲都督，爾宜善守中國法，勿相侵掠，非徒欲中國久安，亦使爾宗族永全也！”	1
倦寝数残更，孤灯暗又明。竹梢馀雨重，时复拂帘惊。	0
〈董允〉秉心公亮，獻可替否，備盡忠益，〈漢〉主甚嚴憚之。宦人〈黃皓〉，便僻佞慧， 便，毗連翻。 〈漢〉主愛之。〈允〉上則正色規主，下則數責於〈皓〉； 數，所具翻。 〈皓〉畏〈允〉，不敢爲非，終〈允〉之世，〈皓〉位不過黃門丞。 《續漢志》：黃門令丞一人，以宦者爲之。	1
旧来誇戴竿，今日不堪看。但看五月里，清水河边见契丹。	0
丁酉，王謁〈初寧陵〉，還，止中堂。 〈晉孝武〉以太學在〈秦淮〉南，去〈臺城〉懸遠，權以中堂爲太學，親釋奠於先聖。則中堂亦在〈秦淮〉北，但在〈臺城〉之外耳。 百官奉璽綬， 綬，音受。 王辭讓數四，乃受之，卽皇帝位于中堂。備法駕入宮，御〈太極前殿〉，大赦，改元，文武賜位二等。	1
流水通波接武冈，送君不觉有离伤。青山一道同云雨，明月何曾是两乡。	0
眼底贫家计，多时总莫嫌。蠹生腾药纸，字暗换书签。避雨拾黄叶，遮风下黑帘。近来身不健，时就六壬占。	0
29水部郞中〈何迎〉 《新書》《百官志》：水部郞中，屬工部尙書，掌津濟﹑船艫﹑渠梁﹑堤堰﹑溝洫﹑漁捕﹑運漕﹑碾磑之事。此時惟具官，不復能舉其職矣。 表薦國子《毛詩》博士〈襄陽〉〈朱朴〉，才如〈謝安〉， 〈唐〉制：國子監置《五經》博士各二人，掌   以其經之學敎國子。《周易》﹑《尙書》﹑《毛詩》﹑《左氏春秋》﹑《禮記》爲《五經》。 道士〈許巖士〉亦薦〈朴〉有經濟才。上連日召對，〈朴〉有口辯，上悅之，曰：“朕雖非〈太宗〉，得卿如〈魏徵〉矣！”賜以金帛，幷賜〈何迎〉。	1
〈備德〉聞〈超〉至，大喜，遣騎三百迎之。 騎，奇寄翻；下同。 〈超〉至〈廣固〉，以金刀獻於〈備德〉；〈備德〉慟哭，悲不自勝。 勝，音升。 封〈超〉爲〈北海王〉，拜侍中﹑驃騎大將軍﹑司隸校尉﹑ 驃，匹妙翻。 開府，妙選時賢，爲之僚佐。〈備德〉無子，欲以〈超〉爲嗣。〈超〉入則侍奉盡歡，出則傾身下士， 下，戶嫁翻。 由是內外譽望翕然歸之。	1
来绁伊何，谓余曰仕。我瞻先达，三十方起。夫岂不怀，高山仰止。愿言毓德，啜菽饮水。	0
闻道阴平郡，翛然古戍情。桥兼麋鹿蹋，山应鼓鼙声。羌妇梳头紧，蕃牛护尾惊。怜君闲闷极，只傍白江行。	0
5初令〈越〉巫祠上帝﹑百鬼，而用雞卜。 〈越〉俗用雞卜。〈李奇〉曰：持雞骨卜，如鼠卜。《史記正義》曰：雞卜法，用雞一﹑狗一，生祝願訖，卽殺雞狗，煮熟又祭，獨取雞兩眼骨，上自有孔，裂似人物形則吉，不足則凶。今〈嶺南〉猶行此法。〈范成大〉《桂海虞衡志》：雞卜，南人占法，以雄雞雛執其兩足，焚香禱所占，撲雞殺之，拔兩股骨，淨洗，線束之，以竹筳插束處，使兩骨相背於筳端，執竹再祝。左骨爲儂，儂，我也。右骨爲人，人，所占事也。視兩骨之側所有細竅，以細竹筳長寸餘徧插之，斜直偏正，各隨竅之自然，以定吉凶。法有十八變，大抵直而正﹑或近骨者多，吉；曲而斜﹑或遠骨者多，凶。亦有用雞卵卜者，握卵以卜，書墨於殼，記其四維；煮熟橫截，視當墨處，辨殼中白之厚薄以定儂﹑人吉凶。	1
无妨自是莫相非，清浊高低各有归。鸾鹤群中彩云里，几时曾见喘鸢飞。	0
1彗星見。 彗星，世所謂掃星，本類星，末類彗，小者數寸，長或竟天，見則兵起，主掃除，除舊布新。〈唐〉史臣曰：彗體無光，傅日以爲光，故夕見則東指，晨見則西指，或長或短，光芒所及則爲災。又曰：孛星，彗之屬也；偏指曰彗，氣四出曰孛。孛者孛孛，非常惡氣之所生，災甚於彗。天文書謂五星之精爲妖，歲星流爲蒼彗，熒惑﹑塡星散爲赤彗﹑黃彗，太白﹑辰星變爲白彗﹑黑彗。彗，祥歲翻，又徐醉翻，又旋芮翻。見，賢遍翻。掃，所報翻。傅，讀曰附。孛，蒲內翻。妖，於遙翻。塡，讀曰鎭。	1
皎皎山头月欲低，月厌羁愁睡转迷。忽觉泪流痕尚在，不知梦里向谁啼。	0
〈魏〉主欲選使者詣〈河西〉，〈崔浩〉薦尙書〈李順〉，乃以〈順〉爲太常，拜〈河西王〉〈蒙遜〉爲侍中﹑都督〈涼州〉·〈西域〉·〈羌〉·〈戎〉諸軍事﹑太傅﹑行征西大將軍﹑〈涼州〉牧﹑〈涼王〉，王〈武威〉﹑〈張掖〉﹑〈敦煌〉﹑〈酒泉〉﹑〈西海〉﹑〈金城〉﹑〈西平〉七郡； 使，疏吏翻。王武，于況翻。敦，徒門翻。 册曰：“盛衰存亡，與〈魏〉升降。北盡〈窮髮〉，南極〈庸〉﹑〈㟭〉，西被〈崐嶺〉，東至〈河曲〉， 《經典釋文》：〈司馬〉曰：〈窮髮〉，北極之下無毛之地也。按：毛，草也。《地理書》云：山以草木爲髮。〈庸〉，〈魏興〉〈上庸〉之地。〈㟭〉，〈㟭山〉也。〈崐嶺〉，謂〈崐崙〉。〈河曲〉，〈朔方〉之〈河曲〉也。㟭，與岷同。被，皮義翻。 王實征之，以夾輔皇室。”置將相﹑羣卿﹑百官，承制假授；建天子旌旗，出入警蹕，如〈漢〉初諸侯王故事。	1
癸卯，〈太祖皇帝〉先至〈瓦橋關〉， 〈瓦橋關〉，在〈涿州〉〈歸義縣〉。《九域志》：在〈益津關〉東八十里。〈宋白〉曰：〈瓦子濟橋〉在〈涿州〉南，〈易州〉東，當九河之末。 〈契丹〉守將〈姚內斌〉舉城降， 斌，音彬。 上入〈瓦橋關〉。〈內斌〉，〈平州〉人也。甲辰，〈契丹〉〈莫州〉刺史〈劉楚信〉舉城降。五月，乙巳朔，侍衞親軍都指揮使﹑〈天平〉節度使〈李重進〉等始引兵繼至，〈契丹〉〈瀛州〉刺史〈高彥暉〉舉城降。〈彥暉〉，〈薊州〉人也。 薊，音計。 於是〈關南〉悉平。 〈關南〉，謂〈瓦橋關〉以南。	1
10九月，司徒〈淳于嘉〉﹑太尉〈楊彪〉﹑司空〈張喜〉皆罷。	1
飞轩不驻轮，感激汉儒臣。气慑千夫勇，恩传万里春。古原收野燎，寒笛怨空邻。书此达良友，五陵风雨频。	0
太子卽位，大赦。五月，己卯，尊皇太后曰太皇太后，皇后曰皇太后。	1
〈融〉乘驛周流天下，事無大小，諸州先牒上勸農使， 上，時掌翻。 後申中書； 句斷。 省司亦待〈融〉指撝，然後處決。 省司，謂尙書都省左﹑右司主者也。處，昌呂翻。 時上將大攘四夷，急於用度，州縣畏〈融〉，多張虛數，凡得客戶八十餘萬，田亦稱是。 〈融〉獻策括籍外羨田逃戶，自占者給復五年，每丁稅錢千五百。州縣希旨，以正田爲羨，編戶爲客。稱，尺證翻。 歲終，增緡錢數百萬， 緡，眉巾翻。 悉進入宮；由是有寵。議者多言煩擾，不利百姓，上亦令集百寮於尙書省議之。公卿已下，畏〈融〉恩勢，不敢立異。惟戶部侍郞〈楊瑒〉獨抗議，以爲：“括客免稅，不利居人；徵籍外田稅，使百姓困弊，   所得不補所失。”未幾，〈瑒〉出爲〈華州〉刺史。 瑒，雉杏翻，又音暢。幾，居豈翻。	1
3六月，甲子，〈安豐〉〈元侯〉〈王戎〉薨于〈郟〉。 〈王戎〉奔〈郟〉，見上卷上年。郟，音夾。	1
远近利民因智力，周回润物像心源。菰蒲纵感生成惠，鳣鲔那知广大恩。潋滟清辉吞半郭，萦纡别派入遥村。砂泉绕石通山脉，岸木黏萍是浪痕。已见澄来连镜底，兼知极处浸云根。波涛不起时方泰，舟楫徐行日易昏。烟雾未应藏岛屿，凫鹥亦解避旌幡。虽云桃叶歌还醉，却被荷花笑不言。孤鹤必应思凤诏，凡鱼岂合在龙门。能将盛事添元化，一夕机谟万古存。	0
良人朝早半夜起，樱桃如珠露如水。下堂把火送郎回，移枕重眠晓窗里。	0
柱史静开筵，所思何地偏。故人为县吏，五老远峰前。宾榻寒侵树，公庭夜落泉。会当随假务，一就白云禅。	0
蹑尽悬空万仞梯，等闲身共白云齐。檐前下视群山小，堂上平分落日低。绝顶路危人少到，古岩松健鹤频栖。天边为要留名姓，拂石殷勤身自题。	0
大曆九年（甲寅﹑七七四）	1
从来是拾得，不是偶然称。别无亲眷属，寒山是我兄。两人心相似，谁能徇俗情。若问年多少，黄河几度清。	0
晴明寒食好，春园百卉开。綵绳拂花去，轻毬度阁来。长歌送落日，缓吹逐残杯。非关无烛罢，良为羁思催。	0
东里素帷犹未彻，南邻丹旐又新悬。衡门蜗舍自惭愧，收得身来已五年。	0
27追尊四代考妣爲帝后。 按《五代會要》：高祖〈璟〉諡〈靖祖〉〈孝安皇帝〉，妣〈秦氏〉諡〈元皇后〉；曾祖〈郴〉諡〈肅祖〉〈孝簡皇帝〉，妣〈安氏〉諡〈恭皇后〉；祖〈昱〉諡〈睿祖〉〈孝平皇帝〉，妣〈米氏〉諡〈獻皇后〉；考〈紹雍〉諡〈獻祖〉〈孝元皇帝〉，妣〈何氏〉諡〈懿皇后〉。若以前史謂皇考名〈臬捩雞〉推之，則四世之名，意皆有司所撰者也。 己卯，詔太社所藏〈唐室〉罪人首聽親舊收葬。初，武衞上將軍〈婁繼英〉嘗事〈梁〉〈均王〉，爲內諸司使，至是，請其首而葬之。 〈唐〉藏〈梁均王〉首於太社見二百七十二卷〈莊宗〉〈同光〉元年。史爲〈婁繼英〉請而不克葬張本。	1
〈隆〉又上疏曰：“昔洪水滔天二十二載， 〈隆〉之此言，蓋取〈鯀〉九載績用弗成，〈禹〉治〈兗州〉作十有三載，乃同合以爲二十二載之數。載，子亥翻。 〈堯〉﹑〈舜〉君臣南面而已。今無若時之急，而使公卿大夫並與廝徒共供事役，聞之四夷，非嘉聲也，垂之竹帛，非令名也。今〈吳〉﹑〈蜀〉二賊，非徒白地﹑小虜﹑聚邑之寇， 白地，謂大幕不生草木，多白沙也。小虜，謂〈烏桓〉，〈鮮卑〉也。聚邑之寇，謂盜賊竊發，屯據鄕邑聚落者。 乃僭號稱帝，欲與中國爭衡。 衡，所以稱輕重。爭衡者，言〈吳〉﹑〈蜀〉自謂國勢與中國鈞，無所輕重也。 今若有人來吿，‘〈權〉﹑〈禪〉並脩德政，輕省租賦，動咨耆賢，事遵禮度，’陛下聞之，豈不惕然惡其如此， 惡，烏路翻。 以爲難卒討滅 卒，讀曰猝。 而爲國憂乎！若使吿者曰：‘彼二賊並爲無道，崇侈無度，役其士民，重其賦斂， 斂，力贍翻。 下不堪命，吁嗟日甚，’陛下聞之，豈不幸彼疲敝而取之不難乎！苟如此，則可易心而度，事義之數亦不遠矣！ 度，徒洛翻。義，禮也，〈高堂隆〉之論諫，可謂深切著明矣。 亡國之主自謂不亡，然後至於亡；賢聖之君自謂亡，然後至於不亡。今天下彫敝，民無儋石   之儲， 儋，丁濫翻。 國無終年之蓄，外有強敵，六軍暴邊，內興土功，州郡騷動，若有寇警，則臣懼版築之士不能投命虜庭矣。又，將吏奉祿，稍見折減， 將，子亮翻。奉，扶用翻。 方之於昔，五分居一，諸受休者又絕稟賜， 稟，筆錦翻，給也。 不應輸者今皆出半，此爲官入兼多於舊，其所出與參少於昔。 參，三分也。 而度支經用，更每不足，牛肉小賦，前後相繼。 此蓋犒饗工徒，度支經用不足以給，故賦牛肉以供之。度，徒洛翻。 反而推之，凡此諸費，必有所在。 指言諸費皆在於營繕也。 且夫祿賜穀帛，人主所以惠養吏民而爲之司命者也，若今有廢，是奪其命矣。旣得之而又失之，此生怨之府也。”帝覽之，謂中書監﹑令曰：“觀〈隆〉此奏，使朕懼哉！” 中書監﹑令，典奏事，因觀〈隆〉奏，遂以語之。	1
谁知赏嘉节，别异忽相和。暮色汀洲遍，春情杨柳多。高城恋旌旆，极浦宿风波。惆怅支山月，今宵不再过。	0
〈吳〉丞相〈顧雍〉卒。	1
苍溪县下嘉陵水，入峡穿江到海流。凭仗鲤鱼将远信，雁回时节到扬州。	0
十年不见小庭花，紫萼临开又别家。上马出门回首望，何时更得到京华。	0
〈袁紹〉遣人招〈張繡〉，幷與〈賈詡〉書結好。〈繡〉欲許之，〈詡〉於〈繡〉坐上 好，呼到翻。坐，徂臥翻。 顯謂〈紹〉使曰：“歸謝〈袁本初〉，兄弟不能相容， 謂與〈袁術〉有𨻶，各結黨與以相圖也。顯者，明言之於稠人中也。 而能容天下國士乎！”〈繡〉驚懼曰：“何至於此！”竊謂〈詡〉曰：“若此，當何歸？”〈詡〉曰：“不如從〈曹公〉。”〈繡〉曰：“〈袁〉強〈曹〉弱，又先與〈曹〉爲讎， 謂〈淯水〉之戰，殺其子也。 從之如何？”〈詡〉曰：“此乃所   以宜從也。夫〈曹公〉奉天子以令天下，其宜從一也；〈紹〉強盛，我以少衆從之， 少，詩沼翻；下同。 必不以我爲重，〈曹公〉衆弱，其得我必喜，其宜從二也；夫有霸王之志者，固將釋私怨以明德於四海，其宜從三也。願將軍無疑！”冬，十一月，〈繡〉率衆降〈曹操〉， 降，戶江翻。 〈操〉執〈繡〉手，與歡宴，爲子〈均〉取〈繡〉女， 爲，于僞翻。取，讀曰娶。 拜揚武將軍；表〈詡〉爲執金吾，封都亭侯。 凡郡﹑國﹑縣﹑道治所，皆有都亭。	1
時〈寶寅〉反狀已露，〈悅〉乃奏以〈道元〉爲〈關右〉大使。 使，疏吏翻。 〈寶寅〉聞之，謂爲取己，甚懼，〈長安〉輕薄子弟復勸使舉兵。 復，扶又翻；下不復﹑寅復同。 〈寶寅〉以問〈河東〉〈柳楷〉，〈楷〉曰：“大王，〈齊明帝〉子，天下所屬， 屬，之欲翻。 今日之舉，實允人望。且謠言‘〈鸞〉生十子九子毈，一子不毈〈關〉中亂。’ 【〈章〉：甲十一行本“亂”下有“亂者治也”四字；乙十一行本同；〈孔〉本同；〈張〉校同；〈退齋〉校同。】〈齊明帝〉諱〈鸞〉，〈寶寅〉之父也。毈，徒玩翻，卵壞也。〈周〉﹑〈秦〉以前，以“亂”爲“治”。 大王當治〈關〉中，何所疑！”〈道元〉至〈陰盤驛〉， 此〈陰盤縣〉驛也。〈魏收〉《地形志》曰：〈陰盤縣〉本屬〈安定〉，〈晉〉屬〈京兆〉。〈魏〉〈眞君〉七年併〈新豐〉，〈太和〉十一年復置〈陰盤縣〉，〈鴻門〉﹑〈戲水〉正屬縣界。按〈漢〉〈安定郡〉與〈京兆〉相去遼遠，中間爲〈馮翊〉所隔，自〈晉〉以後所置〈陰盤縣〉，非〈漢〉〈安定〉之〈陰盤縣〉地也，〈魏收〉不深考耳。〈宋白〉曰：〈京兆〉〈昭應縣〉東十三里有故城，〈後漢〉〈靈帝〉末，移〈安定郡〉〈陰盤縣〉寄理於此，今亦謂之〈陰盤城〉，〈後魏〉〈太和〉九年，自此復移〈陰盤縣〉城於今〈昭應縣〉東三十一里〈零水〉西﹑〈戲水〉東，〈司馬村〉故城是也。 〈寶寅〉遣其將〈郭子恢〉攻殺之， 將，卽亮翻。 收殯其尸，表言〈白賊〉所害。 〈秦〉人謂〈鮮卑〉爲〈白虜〉，自〈苻秦〉之亂，〈鮮卑〉之種有因而留〈關〉中者，是時亦相挺爲盜，因謂之〈白賊〉。或曰：〈白賊〉，謂白地之寇也。 又上表自理，稱爲〈楊椿〉父子所譖。	1
燄短寒缸尽，声长晓漏迟。年衰自无睡，不是守三尸。	0
在室愧屋漏。	0
4秋，八月，〈平〉 【〈章〉：甲十五行本“平”上有“己丑”二字，乙十一行本同；〈孔〉本同。】 〈陽懿侯〉〈曹參〉薨。 《諡法》：溫柔賢善曰懿。	1
〈太宗〉女〈衡山公主〉應適〈長孫氏〉，有司以爲服旣公除，欲以今秋成婚。〈于志寧〉上言：“〈漢文〉立制，本爲天下百姓。公主服本斬衰， 上，時掌翻。爲，于僞翻。衰，倉回翻。 縱使服隨例除，豈可情隨例改，請俟三年喪畢成婚。”上從之。	1
9十一月，辛酉，上祀圜丘。 〈武德〉元年，制每歲冬至，祀昊天上帝於圜丘，以〈景皇帝〉配。	1
泉源新涌出，洞澈映纤云。稍落芙蓉沼，初淹苔藓文。素将空意合，净与众流分。每到清宵月，泠泠梦里闻。	0
莫话诗中事，诗中难更无。吟安一个字，撚断数茎须。险觅天应闷，狂搜海亦枯。不同文赋易，为著者之乎。	0
星渐稀，漏频转，何处轮台声怨？香阁掩，杏花红，月明杨柳风。挑锦字，记情事，惟愿两心相似。收泪语，背灯眠，玉钗横枕边。	0
影刹西方在，虚空翠色分。人天霁后见，猿鸟定中闻。真界隐青壁，春山凌白云。今朝石门会，千古仰斯文。	0
晉士（丐）〔匄〕興兵　從〈龍谿〉本﹑〈學海堂〉本改。	1
7冬，十月，移〈淮〉北民於〈淮〉南。 畏〈秦〉也。	1
树上乌，洲中有树巢若铺。百巢一树知几乌，一乌不下三四雏。雏又生雏知几雏，老乌未死雏已乌。散向人间何处无，攫麑啄卵方可食。男女群强最多力，灵蛇万古唯一珠。岂可抨弹千万亿，吾不会天教尔辈多子孙，告诉天公天不言。	0
一见林中客，闲知州县劳。白云秋色远，苍岭夕阳高。自说名因石，谁逢手种桃。丹经傥相授，何用恋青袍。	0
我随楚泽波中梗，君作咸阳泉下泥。百事无心值寒食，身将稚女帐前啼。	0
楚僧推后辈，唐本学新经。外国传香氎，何人施竹瓶。秋风别李寺，春日向柯亭。大阮今为郡，看君眼最青。	0
何事遭朝贬，知何被不容。不如思所自，只欲涕无从。爵服何曾好，荷衣已惯缝。朝官莫相识，归去老岩松。	0
素丝带金地，窗间掬飞尘。偷得凤凰钗，门前乞行人。	0
會昌三年（癸亥﹑八四三）	1
〈司馬懿〉，少聰達，多大略。 少，詩照翻。 〈崔琰〉謂其兄〈朗〉曰：“君弟聰亮明允，剛斷英特， 斷，   丁亂翻。 非子所及也！”〈操〉聞而辟之，〈懿〉辭以風痹。 痹，必至翻，濕病也。 〈操〉怒，欲收之，〈懿〉懼，就職。 〈司馬懿〉始此。	1
〈魏詠之〉卒，〈江陵〉令〈羅脩〉謀舉兵襲〈江陵〉，奉〈王慧龍〉爲主。〈劉裕〉以〈幷州〉刺史〈劉道規〉爲都督〈荆〉·〈寧〉等六州諸軍事﹑〈荆州〉刺史。〈脩〉不果發，奉〈慧龍〉奔〈秦〉。 〈慧龍〉得免，見上卷〈元興〉三年。	1
非琴非瑟亦非筝，拨柱推弦调未成。欲散白头千万恨，只消红袖两三声。	0
浊流洋洋，有辟其郛。阗道嚾呼，公来之初。今公之归，公在丧车。公既来止，东人以完。今公殁矣，人谁与安。	0
時吏丁〔牧〕周栩　從〈學海堂〉本補。	1
陈宫兴废事难期，三阁空馀绿草基。狎客沦亡丽华死，他年江令独来时。	0
拨拨弦弦意不同，胡啼番语两玲珑。谁能截得曹刚手，插向重莲衣袖中。	0
出身因强学，不以外家荣。年少无遗事，官闲有政声。晓山临野渡，落日照军营。共赏高堂下，连行弟与兄。	0
叶落满庭阴，朱门试院深。昔年辛苦地，今日负前心。	0
時〈魏〉宗室權倖之臣，競爲豪侈，〈高陽王〉〈雍〉，富貴冠一國，宮室園圃，侔於禁苑，僮僕六千，伎女五百，出則儀衞塞道路， 冠，古玩翻。塞，悉則翻。 歸則歌吹連日夜，一食直錢數萬。〈李崇〉富埓於〈雍〉而性儉嗇，嘗謂人曰：“〈高陽〉一食，敵我千日。” 埒，力輟翻。	1
彼前使〈裴方明〉取〈仇池〉，旣得之，疾其勇功，己不能容；有臣如此尙殺之， 事見上卷二十年。 烏得與我校邪！彼非我敵也。彼常欲與我一交戰，我亦不癡，復非〈苻堅〉，何時與彼交戰？ 觀此，〈魏〉人猶有憚南兵之心，蓋〈高祖〉之餘威，而邊垂諸將猶爲有人也。 晝則遣騎圍繞，夜則離彼百里外宿； 騎，奇寄翻。離，力智翻。 〈吳〉人正有斫營伎， 伎，渠綺翻。 彼募人以來，不過行五十里，天已明矣。彼募   人之首，豈得不爲我有哉！	1
9秋，七月，〈馮翊〉人〈郭質〉起兵於〈廣鄕〉以應〈秦〉， 〈魏收〉《地形志》，〈鄭縣〉有〈廣鄕原〉。〈鄭縣〉時屬〈京兆〉。 移檄〈三輔〉曰：“〈姚萇〉凶虐，毒被神人。 被，皮義翻。 吾屬世蒙先帝〈堯〉﹑〈舜〉之仁， 先帝，謂〈秦〉主〈堅〉。 非常伯﹑納言之子， 常伯，侍中也。納言，尙書也。 卽卿校﹑牧守之孫也。 校，戶敎翻。 與其含恥而存，孰若蹈道而死。”於是〈三輔〉壁壘皆應之；獨〈鄭縣〉人〈苟曜〉 【〈章〉：十二行本“曜”下有“不從”二字；乙十一行本同；〈孔〉本   同。】 聚衆數千附於〈後秦〉。〈秦〉以〈質〉爲〈馮翊〉太守。〈後秦〉以〈曜〉爲〈豫州〉刺史。 〈苟曜〉後持兩端，爲〈後秦〉所殺，事見後。	1
千古仙居物象饶，道成丹熟昼升霄。岩前宝磬转松韵，洞口灵池应海潮。崖折百花迟日晚，鹤归清夜唳声遥。登临渐到希夷境，手拂行云度石桥。	0
杜陵无厚业，不得驻车轮。重到曾游处，多非旧主人。东风千岭树，西日一洲蘋。又渡湘江去，湘江水复春。	0
以爲可（事）〔仕〕　從〈南監〉本﹑〈龍谿〉本﹑〈學海堂〉本改。	1
〈秦王〉〈堅〉以〈王猛〉爲司徒，錄尙書事，封〈平陽郡侯〉。〈猛〉固辭曰：“今〈燕〉﹑〈吳〉未平，戎車方駕，而始得一城，卽受三事之賞， 三事，三公也。 若克殄二寇，將何以加之！”〈堅〉曰：“苟不蹔抑朕心，何以顯卿謙光之美！已詔有司權聽所守；封爵酬庸， 庸，功也。 其勉從朕命！”	1
31八月，〈魏〉〈安康〉人〈黃衆寶〉反，攻〈魏興〉，執太守〈柳檜〉，進圍〈東梁州〉。 〈梁〉置〈南梁州〉於〈西城郡〉，〈西魏〉改曰〈東梁州〉；〈西城〉，古〈魏興郡〉治所。〈魏收〉《志》：〈後魏〉〈太延〉五年，別置〈魏興郡〉於〈上洛郡〉界，帶〈陽亭縣〉，屬〈洛州〉；〈洛州〉，後改爲〈商州〉。 令〈檜〉誘說城中， 誘，音酉。說，式芮翻。 〈檜〉不從而死。〈檜〉，〈虯〉之弟也。 〈柳虯〉，〈柳慶〉之兄，見二百五十一卷〈武帝〉〈大同〉三年。 太師〈泰〉遣〈王雄〉與驃騎大將軍〈武川〉〈宇文虯〉討之。 驃，匹妙翻。騎，奇寄翻。	1
沧浪子后玄真子，冥冥钓隐江之汜。刳木新成舴艋舟，诸侯落舟自兹始。得道身不系，无机舟亦闲。从水远逝兮任风还，朝五湖兮夕三山。停纶乍入芙蓉浦，击汰时过明月湾。太公取璜我不取，龙伯钓鳌我不钓。竹竿袅袅鱼筛筛，此中自得还自笑。汗漫一游何可期，后来谁遇冰雪姿。上古初闻出尧世，今朝还见在尧时。	0
〈王氏〉五侯爭以奢侈相尙。〈成都侯〉〈商〉嘗病，欲避暑，從上借〈明光宮〉。 〈師古〉曰：《黃圖》云：〈明光宮〉，在城內，近〈桂宮〉。 後又穿〈長安城〉，引內〈灃水〉， 《地理志》：〈豐水〉出〈鄠縣〉東南，北流過〈上林苑〉，入〈渭〉。 注第中大陂以行船，立羽蓋， 羽蓋，編羽爲之。 張周帷， 周帷，船之四周皆張帷。 楫棹〈越〉歌。 〈師古〉曰：楫﹑棹，皆所以行船也；令執楫棹人爲〈越〉歌也。楫，謂棹之短者也，今〈吳〉﹑〈越〉之人謂之橈，音饒。〈越〉歌，爲〈越〉之歌。 上幸〈商〉第，見穿城引水，意恨，內銜之，未言。後微行出，過〈曲陽侯〉第，又見園中土山﹑漸臺，象〈白虎殿〉， 起土山﹑漸臺，又爲室屋象〈白虎殿〉也。 於是上怒，以讓車騎將軍〈音〉。〈商〉﹑〈根〉兄弟欲自黥﹑劓以謝太后。 劓，魚器翻，又牛例翻。 上聞之，大怒，乃使尙書責問司隸校尉﹑〈京兆〉尹，知〈成都侯〉〈商〉等奢僭不軌，藏匿姦猾，皆阿縱，不舉奏正法；二人頓首省戶下。 司隸校尉察〈三輔〉，〈京兆〉尹治京邑，而阿縱不舉奏，故責之。省戶，禁門也。 又賜車騎將軍〈音〉策書曰：“外家何甘樂禍敗！ 〈師古〉曰：言此罪過，並身自爲之。余謂言〈商〉等奢僭，必將得罪，何乃甘心爲之以爲樂也！樂，音洛。 而欲自黥﹑劓，相戮辱於太后前，傷慈母之心，以危亂國家！外家宗族強，上一身寖弱日久，今將一施之， 〈師古〉曰：行刑罰。 君其召諸侯，令待府舍！” 諸侯，指〈商〉﹑〈根〉等。〈師古〉曰：令總集〈音〉舍待詔命。 是日，詔尙書奏〈文帝〉誅將軍〈薄昭〉故事。 見十四卷〈文帝〉前十年。 車騎將軍〈音〉藉稾請罪， 〈師古〉曰：自坐稾上，言待刑戮也。 〈商〉﹑〈立〉﹑〈根〉皆負斧質謝，良久乃已。上特欲恐之，實無意誅也。	1
撩乱扑树蜂，摧残恋房蕊。风吹雨又频，安得繁于绮。酒杯沈易过，世事纷何已。莫倚颜似花，君看岁如水。	0
樂工〈羅程〉，善琵琶，自〈武宗〉朝已得幸；上素曉音律，尤有寵。〈程〉恃恩暴橫，以睚眦殺人， 橫，戶孟翻。睚，五懈翻。眦，士懈翻。睚眦，恨視也，又瞋目貌。〈顏師古〉曰：睚，舉眼也。眦，卽眥字，謂目匡睚眦，言舉目相斥也。 繫〈京兆〉獄。諸樂工欲爲之請，因上幸後苑奏樂， 爲，于僞翻。 乃設虛坐， 坐，徂臥翻。 置琵琶，而羅拜於庭，且泣。上問其故，對曰：“〈羅程〉負陛下，萬死，然臣等惜其天下絕藝，不復得奉宴遊矣！” 復，扶又翻。 上曰：“汝曹所惜者〈羅程〉藝，朕所惜者〈高祖〉﹑〈太宗〉法。”竟杖殺之。	1
8初，〈成帝〉時，〈齊〉人〈甘忠可〉詐造《天官曆》﹑《包元太平經》十二卷，言〈漢家〉逢天地之大終，當更受命於天；以敎〈渤海〉〈夏賀良〉等。 夏，戶雅翻。 中壘校尉〈劉向〉奏〈忠可〉假鬼神，罔上惑衆； 〈忠可〉詐稱“天帝使眞人〈赤精子〉下敎我”，故〈向〉奏之。 下獄，治服； 服其挾詐也。下，遐稼翻。 未斷，病死。 斷，丁亂翻。 〈賀良〉等復私以相敎。 復，扶又翻；下同。 上卽位，司隸校尉〈解光〉﹑騎都尉〈李尋〉白〈賀良〉等，皆待詔黃門。 〈應劭〉曰：諸以材技徵召，未有正官，故曰待詔。〈董巴〉曰：黃門，禁門黃闥。 數召見， 數，所角翻。見，賢遍翻。 陳說“〈漢〉曆中衰，當更受命。〈成帝〉不應天命，故絕嗣。今陛下久疾，變異屢數， 〈師古〉曰：數，音所角翻。 天所以譴吿人也；宜急改元易號，乃得延年益壽，皇子生，災異息矣。得道不得行， 〈師古〉曰：言知道而不能行。 咎殃且無不有，洪水將出，災火且起，滌盪民人。”上久寢疾， 〈班固〉曰：上卽位痿痹，末年浸劇。 冀其有益，遂從〈賀良〉等議，詔大赦天下，以〈建平〉二年爲〈太初〉元年，號曰“〈陳聖劉太平皇帝〉”， 〈李斐〉曰：陳，道也；言得神道聖者〈劉〉也。〈如淳〉曰：〈陳〉，〈舜〉後。〈王莽〉，〈陳〉之後。謬語〈陳〉當立而不知。〈韋昭〉曰：敷陳〈聖劉〉之德也。〈師古〉曰：〈如〉﹑〈韋〉二說是也。余謂〈韋〉說不詭於正，〈如〉說則流於巫。〈顏〉以爲二說皆是，將安從乎！ 漏刻以百二十爲度。 〈師古〉曰：舊漏，晝夜共百刻，今增其二十。	1
37秋，七月，甲申，爲〈秦王〉〈世民〉營〈弘義宮〉， 〈弘義宮〉，後改爲〈大安宮〉，在宮城外西偏。爲，于僞翻。 使居之。〈世民〉擊〈徐圓朗〉，下十餘城，聲震〈淮〉﹑〈泗〉，〈杜伏威〉懼，請入朝。 朝，直遙翻；下同。 〈世民〉以〈淮〉﹑〈濟〉之間略定， 濟，子禮翻。 使〈淮安王〉〈神通〉﹑行軍總管〈任瓌〉﹑〈李世勣〉攻〈圓朗〉；乙酉，班師。	1
闲门秋草色，终日无车马。客来深巷中，犬吠寒林下。散发时未簪，道书行尚把。与我同心人，乐道安贫者。一罢宜城酌，还归洛阳社。	0
怪来偏得主君怜，料取分明在眼前。说相未应惊䴏鸰，看心且爱直如弦。	0
高人叶高志，山服往山家。迢迢间风月，去去隔烟霞。碧岫窥玄洞，玉灶鍊丹砂。今日星津上，延首望灵槎。	0
司徒〈導〉稱疾不朝， 朝，直遙翻；下同。 而私送〈郗鑒〉。〈卞壼〉奏“〈導〉虧法從私，無大臣之節，請免官。”雖事寢不行，舉朝憚之。〈壼〉儉素廉絜，裁斷切直，當官幹實，性不弘裕，不肯苟同時好， 斷，丁亂翻。好，呼到翻。 故爲諸名士所少。 重之曰多，輕之曰少。少，始紹翻。 〈阮孚〉謂之曰：“卿常無閒泰，如含瓦石，不亦勞乎！”〈壼〉曰：“諸君子以道德恢弘，風流相尙，執鄙吝者，非〈壼〉而誰！”時貴游子弟多慕〈王澄〉﹑〈謝鯤〉爲放達，〈壼〉厲色於朝曰：“悖禮傷敎，罪莫大焉；中朝傾覆，實由於此。”欲奏推之， 中朝，謂〈西晉〉。奏推，奏之於上，推按其罪也。 〈王導〉﹑〈庾亮〉不聽，乃止。	1
壬辰，以〈東都〉留守〈韋昭度〉爲司徒﹑門下侍郞﹑同平章事，御史中丞〈崔胤〉爲戶部侍郞﹑同平章事。〈胤〉，〈愼由〉之子也， 〈崔愼由〉歷事〈文〉﹑〈武〉﹑〈宣〉，〈大中〉間爲相。 外寬弘而內巧險，與〈崔昭緯〉深相結，故得爲相。季父安潛謂所親曰：“吾父兄刻苦以立門戶，終爲緇郞所壞！” 壞，音怪。《考異》曰：《舊傳》，〈胤〉初拜平章事，〈安潛〉有此言。按〈安潛〉去年卒，必先時嘗有此言也。 〈緇郞〉，〈胤〉小字也。	1
王崇武標點容肇祖聶崇岐覆校	1
鸾凤旌旗拂晓陈，鱼龙角抵大明辰。青韶既肇人为日，绮胜初成日作人。圣藻凌云裁柏赋，仙歌促宴摘梅春。垂旒一庆宜年酒，朝野俱欢荐寿新。	0
悔作望南浦，望中生远愁。因知人易老，为有水东流。欲附故乡信，不逢归客舟。萋萋两岸草，又度一年秋。	0
39丁卯，詔：“藩牧守宰，或有薦獻，事非任土， 謂非如《禹貢》任土作貢也。 悉加禁斷。” 斷，音短。	1
但喜暑随三伏去，不知秋送二毛来。更无别计相宽慰，故遣阳关劝一杯。	0
近有（隴）〔龍〕堆　從〈龍谿〉本﹑〈學海堂〉本﹑《漢書》《西域傳》改。	1
光禄大夫暴勝之爲御史大夫　《漢書》《百官公卿表》繫此事於太始三年三月。	1
〈韋孝寬〉上疏陳三策： 上，時掌翻。	1
13上曰：“法令不可數變，數變則煩，官長不能盡記； 數，所角翻。長，知兩翻。 又前後差違，吏得以爲姦。自今變法，皆宜詳愼而行之。”	1
始入松路永，独忻山寺幽。不知临绝槛，乃见西江流。吴岫分烟景，楚甸散林丘。方悟关塞眇，重轸故园愁。闻钟戒归骑，憩涧惜良游。地疏泉谷狭，春深草木稠。兹焉赏未极，清景期杪秋。	0
密片无声急复迟，纷纷犹胜落花时。从容不觉藏苔径，宛转偏宜傍柳丝。透室虚明非月照，满空回散是风吹。高人坐卧才方逸，援笔应成六出词。	0
12六月，丁未，右散騎常侍〈武攸曁〉卒， 卒，子恤翻。 追封〈定王〉。	1
娉婷十五胜天仙，白日姮娥旱地莲。何处闲教鹦鹉语，碧纱窗下绣床前。	0
已是人间寂寞花，解怜寂寞傍贫家。老来不得登高看，更甚残春惜岁华。	0
束书成远去，还计莫经春。倒箧唯求醉，登舟自笑贫。波移彭蠡月，树没汉陵人。试吏曾趋府，旌幢自可亲。	0
四弦不似琵琶声，乱写真珠细撼铃。指底商风悲飒飒，舌头胡语苦醒醒。如言都尉思京国，似诉明妃厌虏庭。迁客共君想劝谏，春肠易断不须听。	0
中謁者令史（陳）立……（親）〔雜〕治其事　從《漢書》《外戚傳》改。	1
却到樊川访旧游，夕阳衰草杜陵秋。应刘去后苔生阁，稽阮归来雪满头。能说乱离惟有燕，解偷闲暇不如鸥。千桑万海无人见，横笛一声空泪流。	0
24庚子，〈高崇文〉破〈劉闢〉於〈德陽〉； 〈武德〉三年，分〈雒縣〉置〈德陽縣〉，屬〈漢州〉。《九域志》：在州東北八十五里。 癸卯，又破之於〈漢州〉；〈嚴礪〉遣其將〈嚴秦〉破〈闢〉衆萬餘人於〈綿州〉〈石碑谷〉。 《九域志》：〈漢州〉〈綿竹縣〉有〈石碑鎭〉。意“州”字蓋“竹”字之誤也。	1
半日停车马，何人在白家。慇勤萧庶子，爱酒不嫌茶。	0
三十年前老健儿，刚被郎中遣作诗。江南花柳从君咏，塞北烟尘我独知。	0
〈宛〉有富賈〈張汎〉者， 宛，於元翻。賈，音古。《考異》曰：《陳蕃傳》作“張汜”，〈謝承〉《書》作“張子禁”，今從《岑晊傳》。 與後宮有親，又善雕鏤玩好之物，頗以賂遺中官，以此得顯位，用勢縱橫。 鏤，郞豆翻。好，呼到翻。遺，于季翻。橫，戶孟翻。 〈岑晊〉與賊曹史〈張牧〉 賊曹，主盜賊事。 勸〈成瑨〉收捕〈汎〉等；旣而遇赦，〈瑨〉竟誅之，幷收其宗族賓客，殺二百餘人，後乃奏聞。小黃門〈晉陽〉〈趙津〉，貪暴放恣，爲一縣巨患。〈太原〉太守〈平原〉〈劉瓆〉 〈丁度〉《集韻》：瓆，職日翻。 使郡吏〈王允〉討捕，亦於赦後殺之。於是中常侍〈侯覽〉使〈張汎〉妻上書訟冤，宦者因緣譖訴〈瑨〉﹑〈瓆〉。帝大怒，徵〈瑨〉﹑〈瓆〉，皆下獄。 下，遐稼翻。 有司承旨，奏〈瑨〉﹑〈瓆〉   罪當棄市。	1
離（官）〔宫〕不衛　從〈龍谿〉本﹑〈學海堂〉本﹑《漢書》《敘傳》改。	1
舞态低迷误招拍。	0
身名不问十年馀，老大谁能更读书。林中独酌邻家酒，门外时闻长者车。	0
红染桃花雪压梨，玲珑鸡子斗赢时。今年不是明寒食，暗地鞦韆别有期。	0
人主人臣是亲家，千秋万岁保荣华。几时曾向高天上，得见今宵月里花。	0
浊流洋洋，有辟其郛。阗道嚾呼，公来之初。今公之归，公在丧车。公既来止，东人以完。今公殁矣，人谁与安。	0
信来淮上郡，楚岫入秦云。自顾为儒者，何由答使君。蜕风蝉半失，阻雨雁频闻。欲识平生分，他时别纪勋。	0
地即尚书省，人惟鸳鹭行。审时传玉漏，直夜递星郎。历历闻仙署，泠泠出建章。自空来断续，随月散凄锵。物静知声远，寒轻觉夜长。听馀残月落，曙色满东方。	0
寒塞无因见落梅，胡人吹入笛声来。劳劳亭上春应度，夜夜城南战未回。	0
何事淮南将，功高业未成。风涛辞海郡，雷雨镇山营。度碛黄云起，防秋白发生。密机曾制敌，忧国更论兵。塞色侵旗动，寒光锁甲明。自怜心有作，独立望专征。	0
初，中國士民避亂者，多北依〈王浚〉，〈浚〉不能存撫，又政法不立，士民往往復去之。 復，扶又翻。 〈段氏〉兄弟專尙武勇，不禮士大夫。唯〈慕容廆〉政事脩明，愛重人物，故士民多歸之。〈廆〉舉其英俊，隨才授任，以〈河東〉〈裴嶷〉﹑ 嶷，魚力翻。 〈北平〉〈陽躭〉﹑〈廬江〉〈黃泓〉﹑〈代郡〉〈魯昌〉爲謀主，〈廣平〉〈游邃〉﹑〈北海〉〈逄羨〉﹑ 逄，皮江翻。 〈北平〉〈西方虔〉﹑ 〈何氏〉《姓苑》：〈少昊金天氏〉，位主西方，子孫以爲氏。 〈西河〉〈宋奭〉及〈封抽〉﹑〈裴開〉爲股肱，〈平原〉〈宋該〉﹑〈安定〉〈皇甫岌〉﹑〈岌〉弟〈眞〉﹑〈蘭陵〉〈繆愷〉﹑ 繆，靡幼翻。 〈昌黎〉〈劉斌〉及〈封奕〉﹑〈封裕〉典機要。〈裕〉，〈抽〉之子也。	1
14癸卯，〈吳郡〉〈朱燮〉﹑〈晉陵〉〈管崇〉聚衆寇掠〈江左〉。 《隋志》：〈吳郡〉，〈陳〉置〈吳州〉，平〈陳〉改曰〈蘇州〉，〈大業〉初復曰〈吳州〉，   尋改爲〈吳郡〉。〈毗陵郡〉，平〈陳〉置〈常州〉，帝改爲〈晉陵郡〉。 〈燮〉本還俗道人，涉獵經史，頗知兵法，形容眇小，爲〈崑山縣〉博士， 〈劉昫〉曰：〈崑山〉本〈漢〉〈婁縣〉地，〈梁〉分〈婁縣〉置〈信義縣〉，又分〈信義〉置〈崑山縣〉，取縣界山名，時屬〈吳郡〉。〈隋〉制縣博士，不見于《志》，蓋在曹佐﹑市令之下。 與數十學生起兵，民苦役者赴之如歸。〈崇〉長大，美姿容，志氣倜儻， 倜，他狄翻。 隱居〈常熟〉， 〈常熟〉，〈吳〉﹑〈晉〉〈南沙〉之地，本屬〈吳縣〉，〈晉〉分〈吳縣〉置〈海虞縣〉，〈梁〉置〈常熟縣〉。〈劉昫〉曰：今〈崑山縣〉東一百三十里〈常熟〉故城是也。〈隋〉治〈南沙城〉，屬〈吳郡〉。 自言有王者相， 相，息亮翻。 故羣盜相與奉之。時帝在〈涿郡〉，命虎牙郞將〈趙六兒〉將兵萬人屯〈揚子〉， 〈揚子〉，地名，時屬〈江都縣〉。將，卽亮翻；下同。 分爲五營以備南賊。 南賊，謂〈劉元進〉及〈崇〉﹑〈燮〉等。 〈崇〉遣其將〈陸顗〉渡〈江〉，夜，襲〈六兒〉，破其兩營，收其器械軍資而去， 顗，魚豈翻。 衆益盛，至十萬。	1
向前已说深红木，更有轻红说向君。深叶浅花何所似，薄妆愁坐碧罗裙。	0
风烟百变无定态，缅想画人虚损心。卷箔槛前沙鸟散，垂钩床下锦鳞沈。白云野寺凌晨磬，红树孤村遥夜砧。此地四时抛不得，非唯盛暑事开襟。	0
南朝三十六英雄，角逐兴亡尽此中。有国有家皆是梦，为龙为虎亦成空。残花旧宅悲江令，落日青山吊谢公。止竟霸图何物在，石麟无主卧秋风。	0
云行西，星照泥。	0
〈姜維〉表〈漢〉主：“聞〈鍾會〉治兵〈關〉中，欲規進取，宜並遣左右車騎〈張翼〉﹑〈廖化〉， 時〈張翼〉爲左車騎將軍，〈廖化〉爲右車騎將軍。 督諸軍分護〈陽安關口〉 〈陽安關口〉，意卽〈陽平關〉也。 及〈陰平〉之〈橋頭〉， 〈杜佑〉曰：〈陰平〉〈橋頭〉在〈文州〉界。 以防未然。”〈黃皓〉信巫鬼，謂敵終不自致， 致，至也，又詣也，送也。 啓〈漢〉主寢其事，羣臣莫知。	1
〈秦〉〈隴西王〉〈碩德〉攻〈姜乳〉於〈上邽〉，〈乳〉率衆降。〈秦〉以〈碩德〉爲〈秦州〉牧，鎭〈上邽〉；徵〈乳〉爲尙書。〈強熙〉﹑〈權千成〉帥衆三萬共圍〈上邽〉，〈碩德〉擊破之，〈熙〉奔〈仇池〉，遂來奔。〈碩德〉西擊〈千成〉於〈略陽〉，〈千成〉降。	1
